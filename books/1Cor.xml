<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus vocatus Apostolus Jesu Christi per voluntatem Dei, et Sosthenes frater,</ab>
<ab  n="2"> ecclesi&#x00E6; Dei, qu&#x00E6; est Corinthi, sanctificatis in Christo Jesu, vocatis sanctis, cum omnibus qui invocant nomen Domini nostri Jesu Christi, in omni loco ipsorum et nostro.</ab>
<ab  n="3"> Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="4"> Gratias ago Deo meo semper pro vobis in gratia Dei, qu&#x00E6; data est vobis in Christo Jesu :</ab>
<ab  n="5"> quod in omnibus divites facti estis in illo, in omni verbo, et in omni scientia.</ab>
<ab  n="6"> Sicut testimonium Christi confirmatum est in vobis :</ab>
<ab  n="7"> ita ut nihil vobis desit in ulla gratia, exspectantibus revelationem Domini nostri Jesu Christi,</ab>
<ab  n="8"> qui et confirmabit vos usque in finem sine crimine, in die adventus Domini nostri Jesu Christi.</ab>
<ab  n="9"> Fidelis Deus : per quem vocati estis in societatem filii ejus Jesu Christi Domini nostri.&#x00B6;</ab>
<ab  n="10"> Obsecro autem vos fratres per nomen Domini nostri Jesu Christi : ut idipsum dicatis omnes, et non sint in vobis schismata : sitis autem perfecti in eodem sensu, et in eadem sententia.</ab>
<ab  n="11"> Significatum est enim mihi de vobis fratres mei ab iis, qui sunt Chlo&#x00EB;s, quia contentiones sunt inter vos.</ab>
<ab  n="12"> Hoc autem dico, quod unusquisque vestrum dicit : Ego quidem sum Pauli : ego autem Apollo : ego vero Ceph&#x00E6; : ego autem Christi.</ab>
<ab  n="13"> Divisus est Christus ? numquid Paulus crucifixus est pro vobis ? aut in nomine Pauli baptizati estis ?</ab>
<ab  n="14"> Gratias ago Deo, quod neminem vestrum baptizavi, nisi Crispum et Caium :</ab>
<ab  n="15"> ne quis dicat quod in nomine meo baptizati estis.</ab>
<ab  n="16"> Baptizavi autem et Stephan&#x00E6; domum : ceterum nescio si quem alium baptizaverim.</ab>
<ab  n="17"> Non enim misit me Christus baptizare, sed evangelizare : non in sapientia verbi, ut non evacuetur crux Christi.&#x00B6;</ab>
<ab  n="18"> Verbum enim crucis pereuntibus quidem stultitia est : iis autem qui salvi fiunt, id est nobis, Dei virtus est.</ab>
<ab  n="19"> Scriptum est enim : Perdam sapientiam sapientium, et prudentiam prudentium reprobabo.</ab>
<ab  n="20"> Ubi sapiens ? ubi scriba ? ubi conquisitor hujus s&#x00E6;culi ? Nonne stultam fecit Deus sapientiam hujus mundi ?</ab>
<ab  n="21"> Nam quia in Dei sapientia non cognovit mundus per sapientiam Deum : placuit Deo per stultitiam pr&#x00E6;dicationis salvos facere credentes.</ab>
<ab  n="22"> Quoniam et Jud&#x00E6;i signa petunt, et Gr&#x00E6;ci sapientiam qu&#x00E6;runt :</ab>
<ab  n="23"> nos autem pr&#x00E6;dicamus Christum crucifixum : Jud&#x00E6;is quidem scandalum, gentibus autem stultitiam,</ab>
<ab  n="24"> ipsis autem vocatis Jud&#x00E6;is, atque Gr&#x00E6;cis Christum Dei virtutem, et Dei sapientiam :</ab>
<ab  n="25"> quia quod stultum est Dei, sapientius est hominibus : et quod infirmum est Dei, fortius est hominibus.</ab>
<ab  n="26"> Videte enim vocationem vestram, fratres, quia non multi sapientes secundum carnem, non multi potentes, non multi nobiles :</ab>
<ab  n="27"> sed qu&#x00E6; stulta sunt mundi elegit Deus, ut confundat sapientes : et infirma mundi elegit Deus, ut confundat fortia :</ab>
<ab  n="28"> et ignobilia mundi, et contemptibilia elegit Deus, et ea qu&#x00E6; non sunt, ut ea qu&#x00E6; sunt destrueret :</ab>
<ab  n="29"> ut non glorietur omnis caro in conspectu ejus.</ab>
<ab  n="30"> Ex ipso autem vos estis in Christo Jesu, qui factus est nobis sapientia a Deo, et justitia, et sanctificatio, et redemptio :</ab>
<ab  n="31"> ut quemadmodum scriptum est : Qui gloriatur, in Domino glorietur.</ab>
</div>
<div type="chap" n="2">
<ab  n="1"> Et ego, cum venissem ad vos, fratres, veni non in sublimitate sermonis, aut sapienti&#x00E6;, annuntians vobis testimonium Christi.</ab>
<ab  n="2"> Non enim judicavi me scire aliquid inter vos, nisi Jesum Christum, et hunc crucifixum.</ab>
<ab  n="3"> Et ego in infirmitate, et timore, et tremore multo fui apud vos :</ab>
<ab  n="4"> et sermo meus, et pr&#x00E6;dicatio mea non in persuasibilibus human&#x00E6; sapienti&#x00E6; verbis, sed in ostensione spiritus et virtutis :</ab>
<ab  n="5"> ut fides vestra non sit in sapientia hominum, sed in virtute Dei.&#x00B6;</ab>
<ab  n="6"> Sapientiam autem loquimur inter perfectos : sapientiam vero non hujus s&#x00E6;culi, neque principum hujus s&#x00E6;culi, qui destruuntur :</ab>
<ab  n="7"> sed loquimur Dei sapientiam in mysterio, qu&#x00E6; abscondita est, quam pr&#x00E6;destinavit Deus ante s&#x00E6;cula in gloriam nostram,</ab>
<ab  n="8"> quam nemo principum hujus s&#x00E6;culi cognovit : si enim cognovissent, numquam Dominum glori&#x00E6; crucifixissent.</ab>
<ab  n="9"> Sed sicut scriptum est : Quod oculus non vidit, nec auris audivit, nec in cor hominis ascendit, qu&#x00E6; pr&#x00E6;paravit Deus iis qui diligunt illum :</ab>
<ab  n="10"> nobis autem revelavit Deus per Spiritum suum : Spiritus enim omnia scrutatur, etiam profunda Dei.</ab>
<ab  n="11"> Quis enim hominum scit qu&#x00E6; sunt hominis, nisi spiritus hominis, qui in ipso est ? ita et qu&#x00E6; Dei sunt, nemo cognovit, nisi Spiritus Dei.</ab>
<ab  n="12"> Nos autem non spiritum hujus mundi accepimus, sed Spiritum qui ex Deo est, ut sciamus qu&#x00E6; a Deo donata sunt nobis :</ab>
<ab  n="13"> qu&#x00E6; et loquimur non in doctis human&#x00E6; sapienti&#x00E6; verbis, sed in doctrina Spiritus, spiritualibus spiritualia comparantes.</ab>
<ab  n="14"> Animalis autem homo non percipit ea qu&#x00E6; sunt Spiritus Dei : stultitia enim est illi, et non potest intelligere : quia spiritualiter examinatur.</ab>
<ab  n="15"> Spiritualis autem judicat omnia : et ipse a nemine judicatur.</ab>
<ab  n="16"> Quis enim cognovit sensum Domini, qui instruat eum ? nos autem sensum Christi habemus.</ab>
</div>
<div type="chap" n="3">
<ab  n="1"> Et ego, fratres, non potui vobis loqui quasi spiritualibus, sed quasi carnalibus. Tamquam parvulis in Christo,</ab>
<ab  n="2"> lac vobis potum dedi, non escam : nondum enim poteratis : sed nec nunc quidem potestis : adhuc enim carnales estis.</ab>
<ab  n="3"> Cum enim sit inter vos zelus, et contentio : nonne carnales estis, et secundum hominem ambulatis ?</ab>
<ab  n="4"> Cum enim quis dicat : Ego quidem sum Pauli ; alius autem : Ego Apollo : nonne homines estis ?&#x00B6; Quid igitur est Apollo ? quid vero Paulus ?</ab>
<ab  n="5"> ministri ejus, cui credidistis, et unicuique sicut Dominus dedit.</ab>
<ab  n="6"> Ego plantavi, Apollo rigavit : sed Deus incrementum dedit.</ab>
<ab  n="7"> Itaque neque qui plantat est aliquid, neque qui rigat : sed qui incrementum dat, Deus.</ab>
<ab  n="8"> Qui autem plantat, et qui rigat, unum sunt. Unusquisque autem propriam mercedem accipiet, secundum suum laborem.</ab>
<ab  n="9"> Dei enim sumus adjutores : Dei agricultura estis, Dei &#x00E6;dificatio estis.</ab>
<ab  n="10"> Secundum gratiam Dei, qu&#x00E6; data est mihi, ut sapiens architectus fundamentum posui : alius autem super&#x00E6;dificat. Unusquisque autem videat quomodo super&#x00E6;dificet.</ab>
<ab  n="11"> Fundamentum enim aliud nemo potest ponere pr&#x00E6;ter id quod positum est, quod est Christus Jesus.</ab>
<ab  n="12"> Si quis autem super&#x00E6;dificat super fundamentum hoc, aurum, argentum, lapides pretiosos, ligna, f&#x0153;num, stipulam,</ab>
<ab  n="13"> uniuscujusque opus manifestum erit : dies enim Domini declarabit, quia in igne revelabitur : et uniuscujusque opus quale sit, ignis probabit.</ab>
<ab  n="14"> Si cujus opus manserit quod super&#x00E6;dificavit, mercedem accipiet.</ab>
<ab  n="15"> Si cujus opus arserit, detrimentum patietur : ipse autem salvus erit, sic tamen quasi per ignem.</ab>
<ab  n="16"> Nescitis quia templum Dei estis, et Spiritus Dei habitat in vobis ?</ab>
<ab  n="17"> Si quis autem templum Dei violaverit, disperdet illum Deus. Templum enim Dei sanctum est, quod estis vos.&#x00B6;</ab>
<ab  n="18"> Nemo se seducat : si quis videtur inter vos sapiens esse in hoc s&#x00E6;culo, stultus fiat ut sit sapiens.</ab>
<ab  n="19"> Sapientia enim hujus mundi, stultitia est apud Deum. Scriptum est enim : Comprehendam sapientes in astutia eorum.</ab>
<ab  n="20"> Et iterum : Dominus novit cogitationes sapientium quoniam van&#x00E6; sunt.</ab>
<ab  n="21"> Nemo itaque glorietur in hominibus.</ab>
<ab  n="22"> Omnia enim vestra sunt, sive Paulus, sive Apollo, sive Cephas, sive mundus, sive vita, sive mors, sive pr&#x00E6;sentia, sive futura : omnia enim vestra sunt :</ab>
<ab  n="23"> vos autem Christi : Christus autem Dei.</ab>
</div>
<div type="chap" n="4">
<ab  n="1"> Sic nos existimet homo ut ministros Christi, et dispensatores mysteriorum Dei.</ab>
<ab  n="2"> Hic jam qu&#x00E6;ritur inter dispensatores ut fidelis quis inveniatur.</ab>
<ab  n="3"> Mihi autem pro minimo est ut a vobis judicer, aut ab humano die : sed neque meipsum judico.</ab>
<ab  n="4"> Nihil enim mihi conscius sum, sed non in hoc justificatus sum : qui autem judicat me, Dominus est.</ab>
<ab  n="5"> Itaque nolite ante tempus judicare, quoadusque veniat Dominus : qui et illuminabit abscondita tenebrarum, et manifestabit consilia cordium : et tunc laus erit unicuique a Deo.</ab>
<ab  n="6"> H&#x00E6;c autem, fratres, transfiguravi in me et Apollo, propter vos : ut in nobis discatis, ne supra quam scriptum est, unus adversus alterum infletur pro alio.</ab>
<ab  n="7"> Quis enim te discernit ? quid autem habes quod non accepisti ? si autem accepisti, quid gloriaris quasi non acceperis ?&#x00B6;</ab>
<ab  n="8"> Jam saturati estis, jam divites facti estis : sine nobis regnatis : et utinam regnetis, ut et nos vobiscum regnemus.</ab>
<ab  n="9"> Puto enim quod Deus nos Apostolos novissimos ostendit, tamquam morti destinatos : quia spectaculum facti sumus mundo, et angelis, et hominibus.</ab>
<ab  n="10"> Nos stulti propter Christum, vos autem prudentes in Christo : nos infirmi, vos autem fortes : vos nobiles, nos autem ignobiles.</ab>
<ab  n="11"> Usque in hanc horam et esurimus, et sitimus, et nudi sumus, et colaphis c&#x00E6;dimur, et instabiles sumus,</ab>
<ab  n="12"> et laboramus operantes manibus nostris : maledicimur, et benedicimus : persecutionem patimur, et sustinemus :</ab>
<ab  n="13"> blasphemamur, et obsecramus : tamquam purgamenta hujus mundi facti sumus, omnium peripsema usque adhuc.&#x00B6;</ab>
<ab  n="14"> Non ut confundam vos, h&#x00E6;c scribo, sed ut filios meos carissimos moneo.</ab>
<ab  n="15"> Nam si decem millia p&#x00E6;dagogorum habeatis in Christo, sed non multos patres. Nam in Christo Jesu per Evangelium ego vos genui.</ab>
<ab  n="16"> Rogo ergo vos, imitatores mei estote, sicut et ego Christi.</ab>
<ab  n="17"> Ideo misi ad vos Timotheum, qui est filius meus carissimus, et fidelis in Domino : qui vos commonefaciet vias meas, qu&#x00E6; sunt in Christo Jesu, sicut ubique in omni ecclesia doceo.</ab>
<ab  n="18"> Tamquam non venturus sim ad vos, sic inflati sunt quidam.</ab>
<ab  n="19"> Veniam autem ad vos cito, si Dominus voluerit : et cognoscam non sermonem eorum qui inflati sunt, sed virtutem.</ab>
<ab  n="20"> Non enim in sermone est regnum Dei, sed in virtute.</ab>
<ab  n="21"> Quid vultis ? in virga veniam ad vos, an in caritate, et spiritu mansuetudinis ?</ab>
</div>
<div type="chap" n="5">
<ab  n="1"> Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat.</ab>
<ab  n="2"> Et vos inflati estis : et non magis luctum habuistis ut tollatur de medio vestrum qui hoc opus fecit.</ab>
<ab  n="3"> Ego quidem absens corpore, pr&#x00E6;sens autem spiritu, jam judicavi ut pr&#x00E6;sens eum, qui sic operatus est,</ab>
<ab  n="4"> in nomine Domini nostri Jesu Christi, congregatis vobis et meo spiritu, cum virtute Domini nostri Jesu,</ab>
<ab  n="5"> tradere hujusmodi Satan&#x00E6; in interitum carnis, ut spiritus salvus sit in die Domini nostri Jesu Christi.&#x00B6;</ab>
<ab  n="6"> Non est bona gloriatio vestra. Nescitis quia modicum fermentum totam massam corrumpit ?</ab>
<ab  n="7"> Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus.</ab>
<ab  n="8"> Itaque epulemur : non in fermento veteri, neque in fermento maliti&#x00E6; et nequiti&#x00E6; : sed in azymis sinceritatis et veritatis.</ab>
<ab  n="9"> Scripsi in epistola : Ne commisceamini fornicariis :</ab>
<ab  n="10"> non utique fornicariis hujus mundi, aut avaris, aut rapacibus, aut idolis servientibus : alioquin debueratis de hoc mundo exiisse.</ab>
<ab  n="11"> Nunc autem scripsi vobis non commisceri : si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere.</ab>
<ab  n="12"> Quid enim mihi de iis qui foris sunt, judicare ? nonne de iis qui intus sunt, vos judicatis ?</ab>
<ab  n="13"> nam eos qui foris sunt, Deus judicabit. Auferte malum ex vobis ipsis.</ab>
</div>
<div type="chap" n="6">
<ab  n="1"> Audet aliquis vestrum habens negotium adversus alterum, judicari apud iniquos, et non apud sanctos ?</ab>
<ab  n="2"> an nescitis quoniam sancti de hoc mundo judicabunt ? et si in vobis judicabitur mundus, indigni estis qui de minimis judicetis ?</ab>
<ab  n="3"> Nescitis quoniam angelos judicabimus ? quanto magis s&#x00E6;cularia ?</ab>
<ab  n="4"> S&#x00E6;cularia igitur judicia si habueritis : contemptibiles, qui sunt in ecclesia, illos constituite ad judicandum.</ab>
<ab  n="5"> Ad verecundiam vestram dico. Sic non est inter vos sapiens quisquam, qui possit judicare inter fratrem suum ?</ab>
<ab  n="6"> Sed frater cum fratre judicio contendit : et hoc apud infideles ?</ab>
<ab  n="7"> Jam quidem omnino delictum est in vobis, quod judicia habetis inter vos. Quare non magis injuriam accipitis ? quare non magis fraudem patimini ?</ab>
<ab  n="8"> Sed vos injuriam facitis, et fraudatis : et hoc fratribus.&#x00B6;</ab>
<ab  n="9"> An nescitis quia iniqui regnum Dei non possidebunt ? Nolite errare : neque fornicarii, neque idolis servientes, neque adulteri,</ab>
<ab  n="10"> neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt.</ab>
<ab  n="11"> Et h&#x00E6;c quidam fuistis : sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri.</ab>
<ab  n="12"> Omnia mihi licent, sed non omnia expediunt : omnia mihi licent, sed ego sub nullis redigar potestate.</ab>
<ab  n="13"> Esca ventri, et venter escis : Deus autem et hunc et has destruet : corpus autem non fornicationi, sed Domino : et Dominus corpori.</ab>
<ab  n="14"> Deus vero et Dominum suscitavit : et nos suscitabit per virtutem suam.</ab>
<ab  n="15"> Nescitis quoniam corpora vestra membra sunt Christi ? Tollens ergo membra Christi, faciam membra meretricis ? Absit.</ab>
<ab  n="16"> An nescitis quoniam qui adh&#x00E6;ret meretrici, unum corpus efficitur ? Erunt enim (inquit) duo in carne una.</ab>
<ab  n="17"> Qui autem adh&#x00E6;ret Domino, unus spiritus est.</ab>
<ab  n="18"> Fugite fornicationem. Omne peccatum, quodcumque fecerit homo, extra corpus est : qui autem fornicatur, in corpus suum peccat.</ab>
<ab  n="19"> An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri ?</ab>
<ab  n="20"> Empti enim estis pretio magno. Glorificate, et portate Deum in corpore vestro.</ab>
</div>
<div type="chap" n="7">
<ab  n="1"> De quibus autem scripsistis mihi : Bonum est homini mulierem non tangere :</ab>
<ab  n="2"> propter fornicationem autem unusquisque suam uxorem habeat, et unaqu&#x00E6;que suum virum habeat.</ab>
<ab  n="3"> Uxori vir debitum reddat : similiter autem et uxor viro.</ab>
<ab  n="4"> Mulier sui corporis potestatem non habet, sed vir. Similiter autem et vir sui corporis potestatem non habet, sed mulier.</ab>
<ab  n="5"> Nolite fraudare invicem, nisi forte ex consensu ad tempus, ut vacetis orationi : et iterum revertimini in idipsum, ne tentet vos Satanas propter incontinentiam vestram.</ab>
<ab  n="6"> Hoc autem dico secundum indulgentiam, non secundum imperium.</ab>
<ab  n="7"> Volo enim omnes vos esse sicut meipsum : sed unusquisque proprium donum habet ex Deo : alius quidem sic, alius vero sic.</ab>
<ab  n="8"> Dico autem non nuptis, et viduis : bonum est illis si sic permaneant, sicut et ego.</ab>
<ab  n="9"> Quod si non se continent, nubant. Melius est enim nubere, quam uri.&#x00B6;</ab>
<ab  n="10"> Iis autem qui matrimonio juncti sunt, pr&#x00E6;cipio non ego, sed Dominus, uxorem a viro non discedere :</ab>
<ab  n="11"> quod si discesserit, manere innuptam, aut viro suo reconciliari. Et vir uxorem non dimittat.&#x00B6;</ab>
<ab  n="12"> Nam ceteris ego dico, non Dominus. Si quis frater uxorem habet infidelem, et h&#x00E6;c consentit habitare cum illo, non dimittat illam.</ab>
<ab  n="13"> Et si qua mulier fidelis habet virum infidelem, et hic consentit habitare cum illa, non dimittat virum :</ab>
<ab  n="14"> sanctificatus est enim vir infidelis per mulierem fidelem, et sanctificata est mulier infidelis per virum fidelem : alioquin filii vestri immundi essent, nunc autem sancti sunt.</ab>
<ab  n="15"> Quod si infidelis discedit, discedat : non enim servituti subjectus est frater, aut soror in hujusmodi : in pace autem vocavit nos Deus.</ab>
<ab  n="16"> Unde enim scis mulier, si virum salvum facies ? aut unde scis vir, si mulierem salvam facies ?&#x00B6;</ab>
<ab  n="17"> Nisi unicuique sicut divisit Dominus, unumquemque sicut vocavit Deus, ita ambulet, et sicut in omnibus ecclesiis doceo.</ab>
<ab  n="18"> Circumcisus aliquis vocatus est ? non adducat pr&#x00E6;putium. In pr&#x00E6;putio aliquis vocatus est ? non circumcidatur.</ab>
<ab  n="19"> Circumcisio nihil est, et pr&#x00E6;putium nihil est : sed observatio mandatorum Dei.</ab>
<ab  n="20"> Unusquisque in qua vocatione vocatus est, in ea permaneat.</ab>
<ab  n="21"> Servus vocatus es ? non sit tibi cur&#x00E6; : sed et si potes fieri liber, magis utere.</ab>
<ab  n="22"> Qui enim in Domino vocatus est servus, libertus est Domini : similiter qui liber vocatus est, servus est Christi.</ab>
<ab  n="23"> Pretio empti estis : nolite fieri servi hominum.</ab>
<ab  n="24"> Unusquisque in quo vocatus est, fratres, in hoc permaneat apud Deum.&#x00B6;</ab>
<ab  n="25"> De virginibus autem pr&#x00E6;ceptum Domini non habeo : consilium autem do, tamquam misericordiam consecutus a Domino, ut sim fidelis.</ab>
<ab  n="26"> Existimo ergo hoc bonum esse propter instantem necessitatem, quoniam bonum est homini sic esse.</ab>
<ab  n="27"> Alligatus es uxori ? noli qu&#x00E6;rere solutionem. Solutus es ab uxore ? noli qu&#x00E6;rere uxorem.</ab>
<ab  n="28"> Si autem acceperis uxorem, non peccasti. Et si nupserit virgo, non peccavit : tribulationem tamen carnis habebunt hujusmodi. Ego autem vobis parco.</ab>
<ab  n="29"> Hoc itaque dico, fratres : tempus breve est : reliquum est, ut et qui habent uxores, tamquam non habentes sint :</ab>
<ab  n="30"> et qui flent, tamquam non flentes : et qui gaudent, tamquam non gaudentes : et qui emunt, tamquam non possidentes :</ab>
<ab  n="31"> et qui utuntur hoc mundo, tamquam non utantur : pr&#x00E6;terit enim figura hujus mundi.</ab>
<ab  n="32"> Volo autem vos sine sollicitudine esse. Qui sine uxore est, sollicitus est qu&#x00E6; Domini sunt, quomodo placeat Deo.</ab>
<ab  n="33"> Qui autem cum uxore est, sollicitus est qu&#x00E6; sunt mundi, quomodo placeat uxori, et divisus est.</ab>
<ab  n="34"> Et mulier innupta, et virgo, cogitat qu&#x00E6; Domini sunt, ut sit sancta corpore, et spiritu. Qu&#x00E6; autem nupta est, cogitat qu&#x00E6; sunt mundi, quomodo placeat viro.</ab>
<ab  n="35"> Porro hoc ad utilitatem vestram dico : non ut laqueum vobis injiciam, sed ad id, quod honestum est, et quod facultatem pr&#x00E6;beat sine impedimento Dominum obsecrandi.</ab>
<ab  n="36"> Si quis autem turpem se videri existimat super virgine sua, quod sit superadulta, et ita oportet fieri : quod vult faciat : non peccat, si nubat.</ab>
<ab  n="37"> Nam qui statuit in corde suo firmus, non habens necessitatem, potestatem autem habens su&#x00E6; voluntatis, et hoc judicavit in corde suo, servare virginem suam, bene facit.</ab>
<ab  n="38"> Igitur et qui matrimonio jungit virginem suam, bene facit : et qui non jungit, melius facit.</ab>
<ab  n="39"> Mulier alligata est legi quanto tempore vir ejus vivit, quod si dormierit vir ejus, liberata est : cui vult nubat, tantum in Domino.</ab>
<ab  n="40"> Beatior autem erit si sic permanserit secundum meum consilium : puto autem quod et ego Spiritum Dei habeam.</ab>
</div>
<div type="chap" n="8">
<ab  n="1"> De iis autem qu&#x00E6; idolis sacrificantur, scimus quia omnes scientiam habemus. Scientia inflat, caritas vero &#x00E6;dificat.</ab>
<ab  n="2"> Si quis autem se existimat scire aliquid, nondum cognovit quemadmodum oporteat eum scire.</ab>
<ab  n="3"> Si quis autem diligit Deum, hic cognitus est ab eo.</ab>
<ab  n="4"> De escis autem qu&#x00E6; idolis immolantur, scimus quia nihil est idolum in mundo, et quod nullus est Deus, nisi unus.</ab>
<ab  n="5"> Nam etsi sunt qui dicantur dii sive in c&#x00E6;lo, sive in terra (siquidem sunt dii multi, et domini multi) :</ab>
<ab  n="6"> nobis tamen unus est Deus, Pater, ex quo omnia, et nos in illum : et unus Dominus Jesus Christus, per quem omnia, et nos per ipsum.</ab>
<ab  n="7"> Sed non in omnibus est scientia. Quidam autem cum conscientia usque nunc idoli, quasi idolothytum manducant : et conscientia ipsorum cum sit infirma, polluitur.</ab>
<ab  n="8"> Esca autem nos non commendat Deo. Neque enim si manducaverimus, abundabimus : neque si non manducaverimus, deficiemus.</ab>
<ab  n="9"> Videte autem ne forte h&#x00E6;c licentia vestra offendiculum fiat infirmis.</ab>
<ab  n="10"> Si enim quis viderit eum, qui habet scientiam, in idolio recumbentem : nonne conscientia ejus, cum sit infirma, &#x00E6;dificabitur ad manducandum idolothyta ?</ab>
<ab  n="11"> Et peribit infirmus in tua scientia, frater, propter quem Christus mortuus est ?</ab>
<ab  n="12"> Sic autem peccantes in fratres, et percutientes conscientiam eorum infirmam, in Christum peccatis.</ab>
<ab  n="13"> Quapropter si esca scandalizat fratrem meum, non manducabo carnem in &#x00E6;ternum, ne fratrem meum scandalizem.</ab>
</div>
<div type="chap" n="9">
<ab  n="1"> Non sum liber ? non sum Apostolus ? nonne Christum Jesum Dominum nostrum vidi ? nonne opus meum vos estis in Domino ?</ab>
<ab  n="2"> Et si aliis non sum Apostolus, sed tamen vobis sum : nam signaculum apostolatus mei vos estis in Domino.</ab>
<ab  n="3"> Mea defensio apud eos qui me interrogant, h&#x00E6;c est :</ab>
<ab  n="4"> Numquid non habemus potestatem manducandi et bibendi ?</ab>
<ab  n="5"> numquid non habemus potestatem mulierem sororem circumducendi sicut et ceteri Apostoli, et fratres Domini, et Cephas ?</ab>
<ab  n="6"> aut ego solus, et Barnabas, non habemus potestatem hoc operandi ?</ab>
<ab  n="7"> Quis militat suis stipendiis umquam ? quis plantat vineam, et de fructu ejus non edit ? quis pascit gregem, et de lacte gregis non manducat ?</ab>
<ab  n="8"> Numquid secundum hominem h&#x00E6;c dico ? an et lex h&#x00E6;c non dicit ?</ab>
<ab  n="9"> Scriptum est enim in lege Moysi : Non alligabis os bovi trituranti. Numquid de bobus cura est Deo ?</ab>
<ab  n="10"> an propter nos utique hoc dicit ? Nam propter nos scripta sunt : quoniam debet in spe qui arat, arare : et qui triturat, in spe fructus percipiendi.</ab>
<ab  n="11"> Si nos vobis spiritualia seminavimus, magnum est si nos carnalia vestra metamus ?</ab>
<ab  n="12"> Si alii potestatis vestr&#x00E6; participes sunt, quare non potius nos ? Sed non usi sumus hac potestate : sed omnia sustinemus, ne quod offendiculum demus Evangelio Christi.</ab>
<ab  n="13"> Nescitis quoniam qui in sacrario operantur qu&#x00E6; de sacrario sunt, edunt : et qui altari deserviunt, cum altari participant ?</ab>
<ab  n="14"> Ita et Dominus ordinavit iis qui Evangelium annuntiant, de Evangelio vivere.</ab>
<ab  n="15"> Ego autem nullo horum usus sum. Non autem scripsi h&#x00E6;c ut ita fiant in me : bonum est enim mihi magis mori, quam ut gloriam meam quis evacuet.</ab>
<ab  n="16"> Nam si evangelizavero, non est mihi gloria : necessitas enim mihi incumbit : v&#x00E6; enim mihi est, si non evangelizavero.</ab>
<ab  n="17"> Si enim volens hoc ago, mercedem habeo : si autem invitus, dispensatio mihi credita est.</ab>
<ab  n="18"> Qu&#x00E6; est ergo merces mea ? ut Evangelium pr&#x00E6;dicans, sine sumptu ponam Evangelium, ut non abutar potestate mea in Evangelio.&#x00B6;</ab>
<ab  n="19"> Nam cum liber essem ex omnibus, omnium me servum feci, ut plures lucrifacerem.</ab>
<ab  n="20"> Et factus sum Jud&#x00E6;is tamquam Jud&#x00E6;us, ut Jud&#x00E6;os lucrarer :</ab>
<ab  n="21"> iis qui sub lege sunt, quasi sub lege essem (cum ipse non essem sub lege) ut eos qui sub lege erant, lucrifacerem : iis qui sine lege erant, tamquam sine lege essem (cum sine lege Dei non essem : sed in lege essem Christi) ut lucrifacerem eos qui sine lege erant.</ab>
<ab  n="22"> Factus sum infirmis infirmus, ut infirmos lucrifacerem. Omnibus omnia factus sum, ut omnes facerem salvos.</ab>
<ab  n="23"> Omnia autem facio propter Evangelium : ut particeps ejus efficiar.</ab>
<ab  n="24"> Nescitis quod ii qui in stadio currunt, omnes quidem currunt, sed unus accipit bravium ? Sic currite ut comprehendatis.</ab>
<ab  n="25"> Omnis autem qui in agone contendit, ab omnibus se abstinet, et illi quidem ut corruptibilem coronam accipiant : nos autem incorruptam.</ab>
<ab  n="26"> Ego igitur sic curro, non quasi in incertum : sic pugno, non quasi a&#x00EB;rem verberans :</ab>
<ab  n="27"> sed castigo corpus meum, et in servitutem redigo : ne forte cum aliis pr&#x00E6;dicaverim, ipse reprobus efficiar.</ab>
</div>
<div type="chap" n="10">
<ab  n="1"> Nolo enim vos ignorare fratres, quoniam patres nostri omnes sub nube fuerunt, et omnes mare transierunt,</ab>
<ab  n="2"> et omnes in Moyse baptizati sunt in nube, et in mari :</ab>
<ab  n="3"> et omnes eamdem escam spiritalem manducaverunt,</ab>
<ab  n="4"> et omnes eumdem potum spiritalem biberunt (bibebant autem de spiritali, consequente eos, petra : petra autem erat Christus) :</ab>
<ab  n="5"> sed non in pluribus eorum beneplacitum est Deo : nam prostrati sunt in deserto.</ab>
<ab  n="6"> H&#x00E6;c autem in figura facta sunt nostri, ut non simus concupiscentes malorum, sicut et illi concupierunt.</ab>
<ab  n="7"> Neque idololatr&#x00E6; efficiamini, sicut quidam ex ipsis : quemadmodum scriptum est : Sedit populus manducare, et bibere, et surrexerunt ludere.</ab>
<ab  n="8"> Neque fornicemur, sicut quidam ex ipsis fornicati sunt, et ceciderunt una die viginti tria millia.</ab>
<ab  n="9"> Neque tentemus Christum, sicut quidam eorum tentaverunt, et a serpentibus perierunt.</ab>
<ab  n="10"> Neque murmuraveritis, sicut quidam eorum murmuraverunt, et perierunt ab exterminatore.</ab>
<ab  n="11"> H&#x00E6;c autem omnia in figura contingebant illis : scripta sunt autem ad correptionem nostram, in quos fines s&#x00E6;culorum devenerunt.</ab>
<ab  n="12"> Itaque qui se existimat stare, videat ne cadat.</ab>
<ab  n="13"> Tentatio vos non apprehendat nisi humana : fidelis autem Deus est, qui non patietur vos tentari supra id quod potestis, sed faciet etiam cum tentatione proventum ut possitis sustinere.&#x00B6;</ab>
<ab  n="14"> Propter quod, carissimi mihi, fugite ab idolorum cultura :</ab>
<ab  n="15"> ut prudentibus loquor, vos ipsi judicate quod dico.</ab>
<ab  n="16"> Calix benedictionis, cui benedicimus, nonne communicatio sanguinis Christi est ? et panis quem frangimus, nonne participatio corporis Domini est ?</ab>
<ab  n="17"> Quoniam unus panis, unum corpus multi sumus, omnes qui de uno pane participamus.</ab>
<ab  n="18"> Videte Isra&#x00EB;l secundum carnem : nonne qui edunt hostias, participes sunt altaris ?</ab>
<ab  n="19"> Quid ergo ? dico quod idolis immolatum sit aliquid ? aut quod idolum, sit aliquid ?</ab>
<ab  n="20"> Sed qu&#x00E6; immolant gentes, d&#x00E6;moniis immolant, et non Deo. Nolo autem vos socios fieri d&#x00E6;moniorum :</ab>
<ab  n="21"> non potestis calicem Domini bibere, et calicem d&#x00E6;moniorum ; non potestis mens&#x00E6; Domini participes esse, et mens&#x00E6; d&#x00E6;moniorum.</ab>
<ab  n="22"> An &#x00E6;mulamur Dominum ? numquid fortiores illo sumus ? Omnia mihi licent, sed non omnia expediunt.</ab>
<ab  n="23"> Omnia mihi licent, sed non omnia &#x00E6;dificat.&#x00B6;</ab>
<ab  n="24"> Nemo quod suum est qu&#x00E6;rat, sed quod alterius.</ab>
<ab  n="25"> Omne quod in macello venit, manducate, nihil interrogantes propter conscientiam.</ab>
<ab  n="26"> Domini est terra, et plenitudo ejus.</ab>
<ab  n="27"> Si quis vocat vos infidelium, et vultis ire : omne quod vobis apponitur, manducate, nihil interrogantes propter conscientiam.</ab>
<ab  n="28"> Si quis autem dixerit : Hoc immolatum est idolis : nolite manducare propter illum qui indicavit, et propter conscientiam :</ab>
<ab  n="29"> conscientiam autem dico non tuam, sed alterius. Ut quid enim libertas mea judicatur ab aliena conscientia ?</ab>
<ab  n="30"> Si ego cum gratia participo, quid blasphemor pro eo quod gratias ago ?</ab>
<ab  n="31"> Sive ergo manducatis, sive bibitis, sive aliud quid facitis : omnia in gloriam Dei facite.</ab>
<ab  n="32"> Sine offensione estote Jud&#x00E6;is, et gentibus, et ecclesi&#x00E6; Dei :</ab>
<ab  n="33"> sicut et ego per omnia omnibus placeo, non qu&#x00E6;rens quod mihi utile est, sed quod multis : ut salvi fiant.</ab>
</div>
<div type="chap" n="11">
<ab  n="1"> Imitatores mei estote, sicut et ego Christi.</ab>
<ab  n="2"> Laudo autem vos fratres quod per omnia mei memores estis : et sicut tradidi vobis, pr&#x00E6;cepta mea tenetis.</ab>
<ab  n="3"> Volo autem vos scire quod omnis viri caput, Christus est : caput autem mulieris, vir : caput vero Christi, Deus.</ab>
<ab  n="4"> Omnis vir orans, aut prophetans velato capite, deturpat caput suum.</ab>
<ab  n="5"> Omnis autem mulier orans, aut prophetans non velato capite, deturpat caput suum : unum enim est ac si decalvetur.</ab>
<ab  n="6"> Nam si non velatur mulier, tondeatur. Si vero turpe est mulieri tonderi, aut decalvari, velet caput suum.</ab>
<ab  n="7"> Vir quidem non debet velare caput suum : quoniam imago et gloria Dei est, mulier autem gloria viri est.</ab>
<ab  n="8"> Non enim vir ex muliere est, sed mulier ex viro.</ab>
<ab  n="9"> Etenim non est creatus vir propter mulierem, sed mulier propter virum.</ab>
<ab  n="10"> Ideo debet mulier potestatem habere supra caput propter angelos.</ab>
<ab  n="11"> Verumtamen neque vir sine muliere : neque mulier sine viro in Domino.</ab>
<ab  n="12"> Nam sicut mulier de viro, ita et vir per mulierem : omnia autem ex Deo.</ab>
<ab  n="13"> Vos ipsi judicate : decet mulierem non velatam orare Deum ?</ab>
<ab  n="14"> Nec ipsa natura docet vos, quod vir quidem si comam nutriat, ignominia est illi :</ab>
<ab  n="15"> mulier vero si comam nutriat, gloria est illi : quoniam capilli pro velamine ei dati sunt.</ab>
<ab  n="16"> Si quis autem videtur contentiosus esse : nos talem consuetudinem non habemus, neque ecclesia Dei.&#x00B6;</ab>
<ab  n="17"> Hoc autem pr&#x00E6;cipio : non laudans quod non in melius, sed in deterius convenitis.</ab>
<ab  n="18"> Primum quidem convenientibus vobis in ecclesiam, audio scissuras esse inter vos, et ex parte credo.</ab>
<ab  n="19"> Nam oportet et h&#x00E6;reses esse, ut et qui probati sunt, manifesti fiant in vobis.</ab>
<ab  n="20"> Convenientibus ergo vobis in unum, jam non est Dominicam c&#x0153;nam manducare.</ab>
<ab  n="21"> Unusquisque enim suam c&#x0153;nam pr&#x00E6;sumit ad manducandum, et alius quidem esurit, alius autem ebrius est.</ab>
<ab  n="22"> Numquid domos non habetis ad manducandum, et bibendum ? aut ecclesiam Dei contemnitis, et confunditis eos qui non habent ? Quid dicam vobis ? laudo vos ? in hoc non laudo.</ab>
<ab  n="23"> Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,</ab>
<ab  n="24"> et gratias agens fregit, et dixit : Accipite, et manducate : hoc est corpus meum, quod pro vobis tradetur : hoc facite in meam commemorationem.</ab>
<ab  n="25"> Similiter et calicem, postquam c&#x0153;navit, dicens : Hic calix novum testamentum est in meo sanguine : hoc facite quotiescumque bibetis, in meam commemorationem.</ab>
<ab  n="26"> Quotiescumque enim manducabitis panem hunc, et calicem bibetis, mortem Domini annuntiabitis donec veniat.</ab>
<ab  n="27"> Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.</ab>
<ab  n="28"> Probet autem seipsum homo : et sic de pane illo edat, et de calice bibat.</ab>
<ab  n="29"> Qui enim manducat et bibit indigne, judicium sibi manducat et bibit, non dijudicans corpus Domini.</ab>
<ab  n="30"> Ideo inter vos multi infirmi et imbecilles, et dormiunt multi.</ab>
<ab  n="31"> Quod si nosmetipsos dijudicaremus, non utique judicaremur.</ab>
<ab  n="32"> Dum judicamur autem, a Domino corripimur, ut non cum hoc mundo damnemur.</ab>
<ab  n="33"> Itaque fratres mei, cum convenitis ad manducandum, invicem exspectate.</ab>
<ab  n="34"> Si quis esurit, domi manducet, ut non in judicium conveniatis. Cetera autem, cum venero, disponam.</ab>
</div>
<div type="chap" n="12">
<ab  n="1"> De spiritualibus autem, nolo vos ignorare fratres.</ab>
<ab  n="2"> Scitis quoniam cum gentes essetis, ad simulacra muta prout ducebamini euntes.</ab>
<ab  n="3"> Ideo notum vobis facio, quod nemo in Spiritu Dei loquens, dicit anathema Jesu. Et nemo potest dicere, Dominus Jesus, nisi in Spiritu Sancto.</ab>
<ab  n="4"> Divisiones vero gratiarum sunt, idem autem Spiritus :</ab>
<ab  n="5"> et divisiones ministrationum sunt, idem autem Dominus :</ab>
<ab  n="6"> et divisiones operationum sunt, idem vero Deus qui operatur omnia in omnibus.</ab>
<ab  n="7"> Unicuique autem datur manifestatio Spiritus ad utilitatem.</ab>
<ab  n="8"> Alii quidem per Spiritum datur sermo sapienti&#x00E6; : alii autem sermo scienti&#x00E6; secundum eumdem Spiritum :</ab>
<ab  n="9"> alteri fides in eodem Spiritu : alii gratia sanitatum in uno Spiritu :</ab>
<ab  n="10"> alii operatio virtutum, alii prophetia, alii discretio spirituum, alii genera linguarum, alii interpretatio sermonum.</ab>
<ab  n="11"> H&#x00E6;c autem omnia operatur unus atque idem Spiritus, dividens singulis prout vult.&#x00B6;</ab>
<ab  n="12"> Sicut enim corpus unum est, et membra habet multa, omnia autem membra corporis cum sint multa, unum tamen corpus sunt : ita et Christus.</ab>
<ab  n="13"> Etenim in uno Spiritu omnes nos in unum corpus baptizati sumus, sive Jud&#x00E6;i, sive gentiles, sive servi, sive liberi : et omnes in uno Spiritu potati sumus.</ab>
<ab  n="14"> Nam et corpus non est unum membrum, sed multa.</ab>
<ab  n="15"> Si dixerit pes : Quoniam non sum manus, non sum de corpore : num ideo non est de corpore ?</ab>
<ab  n="16"> Et si dixerit auris : Quoniam non sum oculus, non sum de corpore : num ideo est de corpore ?</ab>
<ab  n="17"> Si totum corpus oculus : ubi auditus ? Si totum auditus : ubi odoratus ?</ab>
<ab  n="18"> Nunc autem posuit Deus membra, unumquodque eorum in corpore sicut voluit.</ab>
<ab  n="19"> Quod si essent omnia unum membrum, ubi corpus ?</ab>
<ab  n="20"> Nunc autem multa quidem membra, unum autem corpus.</ab>
<ab  n="21"> Non potest autem oculus dicere manui : Opera tua non indigeo : aut iterum caput pedibus : Non estis mihi necessarii.</ab>
<ab  n="22"> Sed multo magis qu&#x00E6; videntur membra corporis infirmiora esse, necessariora sunt :</ab>
<ab  n="23"> et qu&#x00E6; putamus ignobiliora membra esse corporis, his honorem abundantiorem circumdamus : et qu&#x00E6; inhonesta sunt nostra, abundantiorem honestatem habent.</ab>
<ab  n="24"> Honesta autem nostra nullius egent : sed Deus temperavit corpus, ei cui deerat, abundantiorem tribuendo honorem,</ab>
<ab  n="25"> ut non sit schisma in corpore, sed idipsum pro invicem sollicita sint membra.</ab>
<ab  n="26"> Et si quid patitur unum membrum, compatiuntur omnia membra : sive gloriatur unum membrum, congaudent omnia membra.&#x00B6;</ab>
<ab  n="27"> Vos autem estis corpus Christi, et membra de membro.</ab>
<ab  n="28"> Et quosdam quidem posuit Deus in ecclesia primum apostolos, secundo prophetas, exinde doctores, deinde virtutes, exinde gratias curationum, opitulationes, gubernationes, genera linguarum, interpretationes sermonum.</ab>
<ab  n="29"> Numquid omnes apostoli ? numquid omnes prophet&#x00E6; ? numquid omnes doctores ?</ab>
<ab  n="30"> numquid omnes virtutes ? numquid omnes gratiam habent curationum ? numquid omnes linguis loquuntur ? numquid omnes interpretantur ?</ab>
<ab  n="31"> &#x00C6;mulamini autem charismata meliora. Et adhuc excellentiorem viam vobis demonstro.</ab>
</div>
<div type="chap" n="13">
<ab  n="1"> Si linguis hominum loquar, et angelorum, caritatem autem non habeam, factus sum velut &#x00E6;s sonans, aut cymbalum tinniens.</ab>
<ab  n="2"> Et si habuero prophetiam, et noverim mysteria omnia, et omnem scientiam : et si habuero omnem fidem ita ut montes transferam, caritatem autem non habuero, nihil sum.</ab>
<ab  n="3"> Et si distribuero in cibos pauperum omnes facultates meas, et si tradidero corpus meum ita ut ardeam, caritatem autem non habuero, nihil mihi prodest.&#x00B6;</ab>
<ab  n="4"> Caritas patiens est, benigna est. Caritas non &#x00E6;mulatur, non agit perperam, non inflatur,</ab>
<ab  n="5"> non est ambitiosa, non qu&#x00E6;rit qu&#x00E6; sua sunt, non irritatur, non cogitat malum,</ab>
<ab  n="6"> non gaudet super iniquitate, congaudet autem veritati :</ab>
<ab  n="7"> omnia suffert, omnia credit, omnia sperat, omnia sustinet.&#x00B6;</ab>
<ab  n="8"> Caritas numquam excidit : sive propheti&#x00E6; evacuabuntur, sive lingu&#x00E6; cessabunt, sive scientia destruetur.</ab>
<ab  n="9"> Ex parte enim cognoscimus, et ex parte prophetamus.</ab>
<ab  n="10"> Cum autem venerit quod perfectum est, evacuabitur quod ex parte est.</ab>
<ab  n="11"> Cum essem parvulus, loquebar ut parvulus, sapiebam ut parvulus, cogitabam ut parvulus. Quando autem factus sum vir, evacuavi qu&#x00E6; erant parvuli.</ab>
<ab  n="12"> Videmus nunc per speculum in &#x00E6;nigmate : tunc autem facie ad faciem. Nunc cognosco ex parte : tunc autem cognoscam sicut et cognitus sum.</ab>
<ab  n="13"> Nunc autem manent fides, spes, caritas, tria h&#x00E6;c : major autem horum est caritas.</ab>
</div>
<div type="chap" n="14">
<ab  n="1"> Sectamini caritatem, &#x00E6;mulamini spiritualia : magis autem ut prophetetis.</ab>
<ab  n="2"> Qui enim loquitur lingua, non hominibus loquitur, sed Deo : nemo enim audit. Spiritu autem loquitur mysteria.</ab>
<ab  n="3"> Nam qui prophetat, hominibus loquitur ad &#x00E6;dificationem, et exhortationem, et consolationem.</ab>
<ab  n="4"> Qui loquitur lingua, semetipsum &#x00E6;dificat : qui autem prophetat, ecclesiam Dei &#x00E6;dificat.</ab>
<ab  n="5"> Volo autem omnes vos loqui linguis : magis autem prophetare. Nam major est qui prophetat, quam qui loquitur linguis ; nisi forte interpretetur ut ecclesia &#x00E6;dificationem accipiat.</ab>
<ab  n="6"> Nunc autem, fratres, si venero ad vos linguis loquens : quid vobis prodero, nisi vobis loquar aut in revelatione, aut in scientia, aut in prophetia, aut in doctrina ?</ab>
<ab  n="7"> Tamen qu&#x00E6; sine anima sunt vocem dantia, sive tibia, sive cithara ; nisi distinctionem sonituum dederint, quomodo scietur id quod canitur, aut quod citharizatur ?</ab>
<ab  n="8"> Etenim si incertam vocem det tuba, quis parabit se ad bellum ?</ab>
<ab  n="9"> Ita et vos per linguam nisi manifestum sermonem dederitis : quomodo scietur id quod dicitur ? eritis enim in a&#x00EB;ra loquentes.</ab>
<ab  n="10"> Tam multa, ut puta genera linguarum sunt in hoc mundo : et nihil sine voce est.</ab>
<ab  n="11"> Si ergo nesciero virtutem vocis, ero ei, cui loquor, barbarus : et qui loquitur, mihi barbarus.</ab>
<ab  n="12"> Sic et vos, quoniam &#x00E6;mulatores estis spirituum, ad &#x00E6;dificationem ecclesi&#x00E6; qu&#x00E6;rite ut abundetis.</ab>
<ab  n="13"> Et ideo qui loquitur lingua, oret ut interpretetur.</ab>
<ab  n="14"> Nam si orem lingua, spiritus meus orat, mens autem mea sine fructu est.</ab>
<ab  n="15"> Quid ergo est ? Orabo spiritu, orabo et mente : psallam spiritu, psallam et mente.</ab>
<ab  n="16"> Ceterum si benedixeris spiritu, qui supplet locum idiot&#x00E6;, quomodo dicet : Amen, super tuam benedictionem ? quoniam quid dicas, nescit.</ab>
<ab  n="17"> Nam tu quidem bene gratias agis, sed alter non &#x00E6;dificatur.</ab>
<ab  n="18"> Gratias ago Deo meo, quod omnium vestrum lingua loquor.</ab>
<ab  n="19"> Sed in ecclesia volo quinque verba sensu meo loqui, ut et alios instruam : quam decem millia verborum in lingua.</ab>
<ab  n="20"> Fratres, nolite pueri effici sensibus, sed malitia parvuli estote : sensibus autem perfecti estote.</ab>
<ab  n="21"> In lege scriptum est : Quoniam in aliis linguis et labiis aliis loquar populo huic : et nec sic exaudient me, dicit Dominus.</ab>
<ab  n="22"> Itaque lingu&#x00E6; in signum sunt non fidelibus, sed infidelibus : propheti&#x00E6; autem non infidelibus, sed fidelibus.</ab>
<ab  n="23"> Si ergo conveniat universa ecclesia in unum, et omnes linguis loquantur, intrent autem idiot&#x00E6;, aut infideles : nonne dicent quod insanitis ?</ab>
<ab  n="24"> Si autem omnes prophetent, intret autem quis infidelis, vel idiota, convincitur ab omnibus, dijudicatur ab omnibus :</ab>
<ab  n="25"> occulta cordis ejus manifesta fiunt : et ita cadens in faciem adorabit Deum, pronuntians quod vere Deus in vobis sit.&#x00B6;</ab>
<ab  n="26"> Quid ergo est, fratres ? Cum convenitis, unusquisque vestrum psalmum habet, doctrinam habet, apocalypsim habet, linguam habet, interpretationem habet : omnia ad &#x00E6;dificationem fiant.</ab>
<ab  n="27"> Sive lingua quis loquitur, secundum duos, aut ut multum tres, et per partes, et unus interpretatur.</ab>
<ab  n="28"> Si autem non fuerit interpres, taceat in ecclesia : sibi autem loquatur, et Deo.</ab>
<ab  n="29"> Prophet&#x00E6; autem duo, aut tres dicant, et ceteri dijudicent.</ab>
<ab  n="30"> Quod si alii revelatum fuerit sedenti, prior taceat.</ab>
<ab  n="31"> Potestis enim omnes per singulos prophetare : ut omnes discant, et omnes exhortentur :</ab>
<ab  n="32"> et spiritus prophetarum prophetis subjecti sunt.</ab>
<ab  n="33"> Non enim est dissensionis Deus, sed pacis : sicut et in omnibus ecclesiis sanctorum doceo.</ab>
<ab  n="34"> Mulieres in ecclesiis taceant, non enim permittitur eis loqui, sed subditas esse, sicut et lex dicit.</ab>
<ab  n="35"> Si quid autem volunt discere, domi viros suos interrogent. Turpe est enim mulieri loqui in ecclesia.</ab>
<ab  n="36"> An a vobis verbum Dei processit ? aut in vos solos pervenit ?</ab>
<ab  n="37"> Si quis videtur propheta esse, aut spiritualis, cognoscat qu&#x00E6; scribo vobis, quia Domini sunt mandata.</ab>
<ab  n="38"> Si quis autem ignorat, ignorabitur.</ab>
<ab  n="39"> Itaque fratres &#x00E6;mulamini prophetare : et loqui linguis nolite prohibere.</ab>
<ab  n="40"> Omnia autem honeste, et secundum ordinem fiant.</ab>
</div>
<div type="chap" n="15">
<ab  n="1"> Notum autem vobis facio, fratres, Evangelium, quod pr&#x00E6;dicavi vobis, quod et accepistis, in quo et statis,</ab>
<ab  n="2"> per quod et salvamini : qua ratione pr&#x00E6;dicaverim vobis, si tenetis, nisi frustra credidistis.</ab>
<ab  n="3"> Tradidi enim vobis in primis quod et accepi : quoniam Christus mortuus est pro peccatis nostris secundum Scripturas :</ab>
<ab  n="4"> et quia sepultus est, et quia resurrexit tertia die secundum Scripturas :</ab>
<ab  n="5"> et quia visus est Ceph&#x00E6;, et post hoc undecim :</ab>
<ab  n="6"> deinde visus est plus quam quingentis fratribus simul : ex quibus multi manent usque adhuc, quidam autem dormierunt :</ab>
<ab  n="7"> deinde visus est Jacobo, deinde Apostolis omnibus :</ab>
<ab  n="8"> novissime autem omnium tamquam abortivo, visus est et mihi.</ab>
<ab  n="9"> Ego enim sum minimus Apostolorum, qui non sum dignus vocari Apostolus, quoniam persecutus sum ecclesiam Dei.</ab>
<ab  n="10"> Gratia autem Dei sum id quod sum, et gratia ejus in me vacua non fuit, sed abundantius illis omnibus laboravi : non ego autem, sed gratia Dei mecum :</ab>
<ab  n="11"> sive enim ego, sive illi : sic pr&#x00E6;dicamus, et sic credidistis.&#x00B6;</ab>
<ab  n="12"> Si autem Christus pr&#x00E6;dicatur quod resurrexit a mortuis, quomodo quidam dicunt in vobis, quoniam resurrectio mortuorum non est ?</ab>
<ab  n="13"> Si autem resurrectio mortuorum non est : neque Christus resurrexit.</ab>
<ab  n="14"> Si autem Christus non resurrexit, inanis est ergo pr&#x00E6;dicatio nostra, inanis est et fides vestra :</ab>
<ab  n="15"> invenimur autem et falsi testes Dei : quoniam testimonium diximus adversus Deum quod suscitaverit Christum, quem non suscitavit, si mortui non resurgunt.</ab>
<ab  n="16"> Nam si mortui non resurgunt, neque Christus resurrexit.</ab>
<ab  n="17"> Quod si Christus non resurrexit, vana est fides vestra : adhuc enim estis in peccatis vestris.</ab>
<ab  n="18"> Ergo et qui dormierunt in Christo, perierunt.</ab>
<ab  n="19"> Si in hac vita tantum in Christo sperantes sumus, miserabiliores sumus omnibus hominibus.&#x00B6;</ab>
<ab  n="20"> Nunc autem Christus resurrexit a mortuis primiti&#x00E6; dormientium,</ab>
<ab  n="21"> quoniam quidem per hominem mors, et per hominem resurrectio mortuorum.</ab>
<ab  n="22"> Et sicut in Adam omnes moriuntur, ita et in Christo omnes vivificabuntur.</ab>
<ab  n="23"> Unusquisque autem in suo ordine, primiti&#x00E6; Christus : deinde ii qui sunt Christi, qui in adventu ejus crediderunt.</ab>
<ab  n="24"> Deinde finis : cum tradiderit regnum Deo et Patri, cum evacuaverit omnem principatum, et potestatem, et virtutem.</ab>
<ab  n="25"> Oportet autem illum regnare donec ponat omnes inimicos sub pedibus ejus.</ab>
<ab  n="26"> Novissima autem inimica destruetur mors : omnia enim subjecit pedibus ejus. Cum autem dicat :</ab>
<ab  n="27"> Omnia subjecta sunt ei, sine dubio pr&#x00E6;ter eum qui subjecit ei omnia.</ab>
<ab  n="28"> Cum autem subjecta fuerint illi omnia : tunc et ipse Filius subjectus erit ei, qui subjecit sibi omnia, ut sit Deus omnia in omnibus.</ab>
<ab  n="29"> Alioquin quid facient qui baptizantur pro mortuis, si omnino mortui non resurgunt ? ut quid et baptizantur pro illis ?</ab>
<ab  n="30"> ut quid et nos periclitamur omni hora ?</ab>
<ab  n="31"> Quotidie morior per vestram gloriam, fratres, quam habeo in Christo Jesu Domino nostro.</ab>
<ab  n="32"> Si secundum hominem ad bestias pugnavi Ephesi, quid mihi prodest, si mortui non resurgunt ? Manducemus, et bibamus, cras enim moriemur.</ab>
<ab  n="33"> Nolite seduci : corrumpunt mores bonos colloquia mala.</ab>
<ab  n="34"> Evigilate justi, et nolite peccare : ignorantiam enim Dei quidam habent, ad reverentiam vobis loquor.&#x00B6;</ab>
<ab  n="35"> Sed dicet aliquis : Quomodo resurgunt mortui ? qualive corpore venient ?</ab>
<ab  n="36"> Insipiens, tu quod seminas non vivificatur, nisi prius moriatur :</ab>
<ab  n="37"> et quod seminas, non corpus, quod futurum est, seminas, sed nudum granum, ut puta tritici, aut alicujus ceterorum.</ab>
<ab  n="38"> Deus autem dat illi corpus sicut vult : ut unicuique seminum proprium corpus.</ab>
<ab  n="39"> Non omnis caro, eadem caro : sed alia quidem hominum, alia vero pecorum, alia volucrum, alia autem piscium.</ab>
<ab  n="40"> Et corpora c&#x00E6;lestia, et corpora terrestria : sed alia quidem c&#x00E6;lestium gloria, alia autem terrestrium.</ab>
<ab  n="41"> Alia claritas solis, alia claritas lun&#x00E6;, et alia claritas stellarum. Stella enim a stella differt in claritate :</ab>
<ab  n="42"> sic et resurrectio mortuorum. Seminatur in corruptione, surget in incorruptione.</ab>
<ab  n="43"> Seminatur in ignobilitate, surget in gloria : seminatur in infirmitate, surget in virtute :</ab>
<ab  n="44"> seminatur corpus animale, surget corpus spiritale. Si est corpus animale, est et spiritale, sicut scriptum est :</ab>
<ab  n="45"> Factus est primus homo Adam in animam viventem, novissimus Adam in spiritum vivificantem.</ab>
<ab  n="46"> Sed non prius quod spiritale est, sed quod animale : deinde quod spiritale.</ab>
<ab  n="47"> Primus homo de terra, terrenus : secundus homo de c&#x00E6;lo, c&#x00E6;lestis.</ab>
<ab  n="48"> Qualis terrenus, tales et terreni : et qualis c&#x00E6;lestis, tales et c&#x00E6;lestes.</ab>
<ab  n="49"> Igitur, sicut portavimus imaginem terreni, portemus et imaginem c&#x00E6;lestis.&#x00B6;</ab>
<ab  n="50"> Hoc autem dico, fratres : quia caro et sanguis regnum Dei possidere non possunt : neque corruptio incorruptelam possidebit.</ab>
<ab  n="51"> Ecce mysterium vobis dico : omnes quidem resurgemus, sed non omnes immutabimur.</ab>
<ab  n="52"> In momento, in ictu oculi, in novissima tuba : canet enim tuba, et mortui resurgent incorrupti : et nos immutabimur.</ab>
<ab  n="53"> Oportet enim corruptibile hoc induere incorruptionem : et mortale hoc induere immortalitatem.</ab>
<ab  n="54"> Cum autem mortale hoc induerit immortalitatem, tunc fiet sermo, qui scriptus est : Absorpta est mors in victoria.</ab>
<ab  n="55"> Ubi est mors victoria tua ? ubi est mors stimulus tuus ?</ab>
<ab  n="56"> Stimulus autem mortis peccatum est : virtus vero peccati lex.</ab>
<ab  n="57"> Deo autem gratias, qui dedit nobis victoriam per Dominum nostrum Jesum Christum.</ab>
<ab  n="58"> Itaque fratres mei dilecti, stabiles estote, et immobiles : abundantes in opere Domini semper, scientes quod labor vester non est inanis in Domino.</ab>
</div>
<div type="chap" n="16">
<ab  n="1"> De collectis autem, qu&#x00E6; fiunt in sanctos, sicut ordinavi ecclesiis Galati&#x00E6;, ita et vos facite.</ab>
<ab  n="2"> Per unam sabbati unusquisque vestrum apud se seponat, recondens quod ei bene placuerit : ut non, cum venero, tunc collect&#x00E6; fiant.</ab>
<ab  n="3"> Cum autem pr&#x00E6;sens fuero, quos probaveritis per epistolas, hos mittam perferre gratiam vestram in Jerusalem.</ab>
<ab  n="4"> Quod si dignum fuerit ut et ego eam, mecum ibunt.&#x00B6;</ab>
<ab  n="5"> Veniam autem ad vos, cum Macedoniam pertransiero : nam Macedoniam pertransibo.</ab>
<ab  n="6"> Apud vos autem forsitan manebo, vel etiam hiemabo : ut vos me deducatis quocumque iero.</ab>
<ab  n="7"> Nolo enim vos modo in transitu videre, spero enim me aliquantulum temporis manere apud vos, si Dominus permiserit.</ab>
<ab  n="8"> Permanebo autem Ephesi usque ad Pentecosten.</ab>
<ab  n="9"> Ostium enim mihi apertum est magnum, et evidens : et adversarii multi.&#x00B6;</ab>
<ab  n="10"> Si autem venerit Timotheus, videte ut sine timore sit apud vos : opus enim Domini operatur, sicut et ego.</ab>
<ab  n="11"> Ne quis ergo illum spernat : deducite autem illum in pace, ut veniat ad me : exspecto enim illum cum fratribus.</ab>
<ab  n="12"> De Apollo autem fratre vobis notum facio, quoniam multum rogavi eum ut veniret ad vos cum fratribus : et utique non fuit voluntas ut nunc veniret : veniet autem, cum ei vacuum fuerit.</ab>
<ab  n="13"> Vigilate, state in fide, viriliter agite, et confortamini.</ab>
<ab  n="14"> Omnia vestra in caritate fiant.</ab>
<ab  n="15"> Obsecro autem vos fratres, nostis domum Stephan&#x00E6;, et Fortunati, et Achaici : quoniam sunt primiti&#x00E6; Achai&#x00E6;, et in ministerium sanctorum ordinaverunt seipsos :</ab>
<ab  n="16"> ut et vos subditi sitis ejusmodi, et omni cooperanti, et laboranti.</ab>
<ab  n="17"> Gaudeo autem in pr&#x00E6;sentia Stephan&#x00E6;, et Fortunati, et Achaici : quoniam id, quod vobis deerat, ipsi suppleverunt :</ab>
<ab  n="18"> refecerunt enim et meum spiritum, et vestrum. Cognoscite ergo qui hujusmodi sunt.&#x00B6;</ab>
<ab  n="19"> Salutant vos ecclesi&#x00E6; Asi&#x00E6;. Salutant vos in Domino multum, Aquila et Priscilla cum domestica sua ecclesia : apud quos et hospitor.</ab>
<ab  n="20"> Salutant vos omnes fratres. Salutate invicem in osculo sancto.</ab>
<ab  n="21"> Salutatio, mea manu Pauli.</ab>
<ab  n="22"> Si quis non amat Dominum nostrum Jesum Christum, sit anathema, Maran Atha.</ab>
<ab  n="23"> Gratia Domini nostri Jesu Christi vobiscum.</ab>
<ab  n="24"> Caritas mea cum omnibus vobis in Christo Jesu. Amen.</ab>
</div>
</div>

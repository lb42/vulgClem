<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Petrus Apostolus Jesu Christi, electis advenis dispersionis Ponti, Galati&#x00E6;, Cappadoci&#x00E6;, Asi&#x00E6;, et Bithyni&#x00E6;,</ab>
<ab  n="2"> secundum pr&#x00E6;scientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.&#x00B6;</ab>
<ab  n="3"> Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,</ab>
<ab  n="4"> in h&#x00E6;reditatem incorruptibilem, et incontaminatam, et immarcescibilem, conservatam in c&#x00E6;lis in vobis,</ab>
<ab  n="5"> qui in virtute Dei custodimini per fidem in salutem, paratam revelari in tempore novissimo.</ab>
<ab  n="6"> In quo exsultabis, modicum nunc si oportet contristari in variis tentationibus :</ab>
<ab  n="7"> ut probatio vestr&#x00E6; fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi :</ab>
<ab  n="8"> quem cum non videritis, diligitis : in quem nunc quoque non videntes creditis : credentes autem exsultabitis l&#x00E6;titia inenarrabili, et glorificata :</ab>
<ab  n="9"> reportantes finem fidei vestr&#x00E6;, salutem animarum.</ab>
<ab  n="10"> De qua salute exquisierunt, atque scrutati sunt prophet&#x00E6;, qui de futura in vobis gratia prophetaverunt :</ab>
<ab  n="11"> scrutantes in quod vel quale tempus significaret in eis Spiritus Christi : pr&#x00E6;nuntians eas qu&#x00E6; in Christo sunt passiones, et posteriores glorias :</ab>
<ab  n="12"> quibus revelatum est quia non sibimetipsis, vobis autem ministrabant ea qu&#x00E6; nunc nuntiata sunt vobis per eos qui evangelizaverunt vobis, Spiritu Sancto misso de c&#x00E6;lo, in quem desiderant angeli prospicere.&#x00B6;</ab>
<ab  n="13"> Propter quod succincti lumbos mentis vestr&#x00E6;, sobrii, perfecte sperate in eam, qu&#x00E6; offertur vobis, gratiam, in revelationem Jesu Christi :</ab>
<ab  n="14"> quasi filii obedienti&#x00E6;, non configurati prioribus ignoranti&#x00E6; vestr&#x00E6; desideriis :</ab>
<ab  n="15"> sed secundum eum qui vocavit vos, Sanctum : et ipsi in omni conversatione sancti sitis :</ab>
<ab  n="16"> quoniam scriptum est : Sancti eritis, quoniam ego sanctus sum.</ab>
<ab  n="17"> Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini.</ab>
<ab  n="18"> Scientes quod non corruptibilibus, auro vel argento, redempti estis de vana vestra conversatione patern&#x00E6; traditionis :</ab>
<ab  n="19"> sed pretioso sanguine quasi agni immaculati Christi, et incontaminati :</ab>
<ab  n="20"> pr&#x00E6;cogniti quidem ante mundi constitutionem, manifestati autem novissimis temporibus propter vos,</ab>
<ab  n="21"> qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo :</ab>
<ab  n="22"> animas vestras castificantes in obedientia caritatis, in fraternitatis amore, simplici ex corde invicem diligite attentius :</ab>
<ab  n="23"> renati non ex semine corruptibili, sed incorruptibili per verbum Dei vivi, et permanentis in &#x00E6;ternum :</ab>
<ab  n="24"> quia omnis caro ut f&#x0153;num : et omnis gloria ejus tamquam flos f&#x0153;ni : exaruit f&#x0153;num, et flos ejus decidit.</ab>
<ab  n="25"> Verbum autem Domini manet in &#x00E6;ternum : hoc est autem verbum, quod evangelizatum est in vos.</ab>
</div>
<div type="chap" n="2">
<ab  n="1"> Deponentes igitur omnem malitiam, et omnem dolum, et simulationes, et invidias, et omnes detractiones,</ab>
<ab  n="2"> sicut modo geniti infantes, rationabile, sine dolo lac concupiscite : ut in eo crescatis in salutem :</ab>
<ab  n="3"> si tamen gustastis quoniam dulcis est Dominus.</ab>
<ab  n="4"> Ad quem accedentes lapidem vivum, ab hominibus quidem reprobatum, a Deo autem electum, et honorificatum :</ab>
<ab  n="5"> et ipsi tamquam lapides vivi super&#x00E6;dificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum.</ab>
<ab  n="6"> Propter quod continet Scriptura : Ecce pono in Sion lapidem summum angularem, electum, pretiosum : et qui crediderit in eum, non confundetur.</ab>
<ab  n="7"> Vobis igitur honor credentibus : non credentibus autem lapis, quem reprobaverunt &#x00E6;dificantes : hic factus est in caput anguli,</ab>
<ab  n="8"> et lapis offensionis, et petra scandali, his qui offendunt verbo, nec credunt in quo et positi sunt.</ab>
<ab  n="9"> Vos autem genus electum, regale sacerdotium, gens sancta, populus acquisitionis : ut virtutes annuntietis ejus qui de tenebris vos vocavit in admirabile lumen suum.</ab>
<ab  n="10"> Qui aliquando non populus, nunc autem populus Dei : qui non consecuti misericordiam, nunc autem misericordiam consecuti.&#x00B6;</ab>
<ab  n="11"> Carissimi, obsecro vos tamquam advenas et peregrinos abstinere vos a carnalibus desideriis, qu&#x00E6; militant adversus animam,</ab>
<ab  n="12"> conversationem vestram inter gentes habentes bonam : ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis.</ab>
<ab  n="13"> Subjecti igitur estote omni human&#x00E6; creatur&#x00E6; propter Deum : sive regi quasi pr&#x00E6;cellenti :</ab>
<ab  n="14"> sive ducibus tamquam ab eo missis ad vindictam malefactorum, laudem vero bonorum :</ab>
<ab  n="15"> quia sic est voluntas Dei, ut benefacientes obmutescere faciatis imprudentium hominum ignorantiam :</ab>
<ab  n="16"> quasi liberi, et non quasi velamen habentes maliti&#x00E6; libertatem, sed sicut servi Dei.</ab>
<ab  n="17"> Omnes honorate : fraternitatem diligite : Deum timete : regem honorificate.&#x00B6;</ab>
<ab  n="18"> Servi, subditi estote in omni timore dominis, non tantum bonis et modestis, sed etiam dyscolis.</ab>
<ab  n="19"> H&#x00E6;c est enim gratia, si propter Dei conscientiam sustinet quis tristitias, patiens injuste.</ab>
<ab  n="20"> Qu&#x00E6; enim est gloria, si peccantes, et colaphizati suffertis ? sed si bene facientes patienter sustinetis, h&#x00E6;c est gratia apud Deum.</ab>
<ab  n="21"> In hoc enim vocati estis : quia et Christus passus est pro nobis, vobis relinquens exemplum ut sequamini vestigia ejus :</ab>
<ab  n="22"> qui peccatum non fecit, nec inventus est dolus in ore ejus :</ab>
<ab  n="23"> qui cum malediceretur, non maledicebat : cum pateretur, non comminabatur : tradebat autem judicanti se injuste :</ab>
<ab  n="24"> qui peccata nostra ipse pertulit in corpore suo super lignum ; ut peccatis mortui, justiti&#x00E6; vivamus : cujus livore sanati estis.</ab>
<ab  n="25"> Eratis enim sicut oves errantes, sed conversi estis nunc ad pastorem, et episcopum animarum vestrarum.</ab>
</div>
<div type="chap" n="3">
<ab  n="1"> Similiter et mulieres subdit&#x00E6; sint viris suis : ut etsi qui non credunt verbo, per mulierem conversationem sine verbo lucrifiant :</ab>
<ab  n="2"> considerantes in timore castam conversationem vestram.</ab>
<ab  n="3"> Quarum non sit extrinsecus capillatura, aut circumdatio auri, aut indumenti vestimentorum cultus :</ab>
<ab  n="4"> sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples.</ab>
<ab  n="5"> Sic enim aliquando et sanct&#x00E6; mulieres, sperantes in Deo, ornabant se, subject&#x00E6; propriis viris.</ab>
<ab  n="6"> Sicut Sara obediebat Abrah&#x00E6;, dominum eum vocans : cujus estis fili&#x00E6; benefacientes, et non pertimentes ullam perturbationem.</ab>
<ab  n="7"> Viri similiter cohabitantes secundum scientiam, quasi infirmiori vasculo muliebri impartientes honorem, tamquam et coh&#x00E6;redibus grati&#x00E6; vit&#x00E6; : ut non impediantur orationes vestr&#x00E6;.&#x00B6;</ab>
<ab  n="8"> In fine autem omnes unanimes, compatientes fraternitatis amatores, misericordes, modesti, humiles :</ab>
<ab  n="9"> non reddentes malum pro malo, nec maledictum pro maledicto, sed e contrario benedicentes : quia in hoc vocati estis, ut benedictionem h&#x00E6;reditate possideatis.</ab>
<ab  n="10"> Qui enim vult vitam diligere, et dies videre bonos, co&#x00EB;rceat linguam suam a malo, et labia ejus ne loquantur dolum.</ab>
<ab  n="11"> Declinet a malo, et faciat bonum : inquirat pacem, et sequatur eam :</ab>
<ab  n="12"> quia oculi Domini super justos, et aures ejus in preces eorum : vultus autem Domini super facientes mala.</ab>
<ab  n="13"> Et quis est qui vobis noceat, si boni &#x00E6;mulatores fueritis ?</ab>
<ab  n="14"> Sed et si quid patimini propter justitiam, beati. Timorem autem eorum ne timueritis, et non conturbemini.</ab>
<ab  n="15"> Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, qu&#x00E6; in vobis est, spe.</ab>
<ab  n="16"> Sed cum modestia, et timore, conscientiam habentes bonam : ut in eo, quod detrahunt vobis, confundantur, qui calumniantur vestram bonam in Christo conversationem.</ab>
<ab  n="17"> Melius est enim benefacientes (si voluntas Dei velit) pati, quam malefacientes.&#x00B6;</ab>
<ab  n="18"> Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu.</ab>
<ab  n="19"> In quo et his, qui in carcere erant, spiritibus veniens pr&#x00E6;dicavit :</ab>
<ab  n="20"> qui increduli fuerant aliquando, quando exspectabant Dei patientiam in diebus No&#x00EB;, cum fabricaretur arca : in qua pauci, id est octo anim&#x00E6;, salv&#x00E6; fact&#x00E6; sunt per aquam.</ab>
<ab  n="21"> Quod et vos nunc similis form&#x00E6; salvos fecit baptisma : non carnis depositio sordium, sed conscienti&#x00E6; bon&#x00E6; interrogatio in Deum per resurrectionem Jesu Christi.</ab>
<ab  n="22"> Qui est in dextera Dei, deglutiens mortem ut vit&#x00E6; &#x00E6;tern&#x00E6; h&#x00E6;redes efficeremur : profectus in c&#x00E6;lum subjectis sibi angelis, et potestatibus, et virtutibus.</ab>
</div>
<div type="chap" n="4">
<ab  n="1"> Christo igitur passo in carne, et vos eadem cogitatione armamini : quia qui passus est in carne, desiit a peccatis :</ab>
<ab  n="2"> ut jam non desideriis hominum, sed voluntati Dei, quod reliquum est in carne vivat temporis.</ab>
<ab  n="3"> Sufficit enim pr&#x00E6;teritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus.</ab>
<ab  n="4"> In quo admirantur non concurrentibus vobis in eamdem luxuri&#x00E6; confusionem, blasphemantes.</ab>
<ab  n="5"> Qui reddent rationem ei qui paratus est judicare vivos et mortuos.</ab>
<ab  n="6"> Propter hoc enim et mortuis evangelizatum est : ut judicentur quidem secundum homines in carne, vivant autem secundum Deum in spiritu.&#x00B6;</ab>
<ab  n="7"> Omnium autem finis appropinquavit. Estote itaque prudentes, et vigilate in orationibus.</ab>
<ab  n="8"> Ante omnia autem, mutuam in vobismetipsis caritatem continuam habentes : quia caritas operit multitudinem peccatorum.</ab>
<ab  n="9"> Hospitales invicem sine murmuratione.</ab>
<ab  n="10"> Unusquisque, sicut accepit gratiam, in alterutrum illam administrantes, sicut boni dispensatores multiformis grati&#x00E6; Dei.</ab>
<ab  n="11"> Si quis loquitur, quasi sermones Dei : si quis ministrat, tamquam ex virtute, quam administrat Deus : ut in omnibus honorificetur Deus per Jesum Christum : cui est gloria et imperium in s&#x00E6;cula s&#x00E6;culorum. Amen.&#x00B6;</ab>
<ab  n="12"> Carissimi, nolite peregrinari in fervore, qui ad tentationem vobis fit, quasi novi aliquid vobis contingat :</ab>
<ab  n="13"> sed communicantes Christi passionibus gaudete, ut et in revelatione glori&#x00E6; ejus gaudeatis exsultantes.</ab>
<ab  n="14"> Si exprobramini in nomine Christi, beati eritis : quoniam quod est honoris, glori&#x00E6;, et virtutis Dei, et qui est ejus Spiritus, super vos requiescit.</ab>
<ab  n="15"> Nemo autem vestrum patiatur ut homicida, aut fur, aut maledicus, aut alienorum appetitor.</ab>
<ab  n="16"> Si autem ut christianus, non erubescat : glorificet autem Deum in isto nomine :</ab>
<ab  n="17"> quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio ?</ab>
<ab  n="18"> et si justus vix salvabitur, impius et peccator ubi parebunt ?</ab>
<ab  n="19"> Itaque et hi, qui patiuntur secundum voluntatem Dei, fideli Creatori commendent animas suas in benefactis.</ab>
</div>
<div type="chap" n="5">
<ab  n="1"> Seniores ergo, qui in vobis sunt, obsecro, consenior et testis Christi passionum : qui et ejus, qu&#x00E6; in futuro revelanda est, glori&#x00E6; communicator :</ab>
<ab  n="2"> pascite qui in vobis est gregem Dei, providentes non coacte, sed spontanee secundum Deum : neque turpis lucri gratia, sed voluntarie :</ab>
<ab  n="3"> neque ut dominantes in cleris, sed forma facti gregis ex animo.</ab>
<ab  n="4"> Et cum apparuerit princeps pastorum, percipietis immarcescibilem glori&#x00E6; coronam.</ab>
<ab  n="5"> Similiter adolescentes subditi estote senioribus.&#x00B6; Omnes autem invicem humilitatem insinuate, quia Deus superbis resistit, humilibus autem dat gratiam.</ab>
<ab  n="6"> Humiliamini igitur sub potenti manu Dei, ut vos exaltet in tempore visitationis :</ab>
<ab  n="7"> omnem sollicitudinem vestram projicientes in eum, quoniam ipsi cura est de vobis.</ab>
<ab  n="8"> Sobrii estote, et vigilate : quia adversarius vester diabolus tamquam leo rugiens circuit, qu&#x00E6;rens quem devoret :</ab>
<ab  n="9"> cui resistite fortes in fide : scientes eamdem passionem ei qu&#x00E6; in mundo est vestr&#x00E6; fraternitati fieri.</ab>
<ab  n="10"> Deus autem omnis grati&#x00E6;, qui vocavit nos in &#x00E6;ternam suam gloriam in Christo Jesu, modicum passos ipse perficiet, confirmabit, solidabitque.</ab>
<ab  n="11"> Ipsi gloria, et imperium in s&#x00E6;cula s&#x00E6;culorum. Amen.&#x00B6;</ab>
<ab  n="12"> Per Silvanum fidelem fratrem vobis, ut arbitror, breviter scripsi : obsecrans et contestans, hanc esse veram gratiam Dei, in qua statis.</ab>
<ab  n="13"> Salutat vos ecclesia qu&#x00E6; est in Babylone co&#x00EB;lecta, et Marcus filius meus.</ab>
<ab  n="14"> Salutate invicem in osculo sancto. Gratia vobis omnibus qui estis in Christo Jesu. Amen.</ab>
</div>
</div>

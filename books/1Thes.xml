<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus, et Silvanus, et Timotheus ecclesi&#x00E6; Thessalonicensium in Deo Patre, et Domino Jesu Christo.</ab>
<ab  n="2"> Gratia vobis, et pax.&#x00B6; Gratias agimus Deo semper pro omnibus vobis, memoriam vestri facientes in orationibus nostris sine intermissione,</ab>
<ab  n="3"> memores operis fidei vestr&#x00E6;, et laboris, et caritatis, et sustinenti&#x00E6; spei Domini nostri Jesu Christi, ante Deum et Patrem nostrum :</ab>
<ab  n="4"> scientes, fratres dilecti a Deo, electionem vestram :</ab>
<ab  n="5"> quia Evangelium nostrum non fuit ad vos in sermone tantum, sed et in virtute, et in Spiritu Sancto, et in plenitudine multa, sicut scitis quales fuerimus in vobis propter vos.</ab>
<ab  n="6"> Et vos imitatores nostri facti estis, et Domini, excipientes verbum in tribulatione multa, cum gaudio Spiritus Sancti :</ab>
<ab  n="7"> ita ut facti sitis forma omnibus credentibus in Macedonia, et in Achaia.</ab>
<ab  n="8"> A vobis enim diffamatus est sermo Domini, non solum in Macedonia, et in Achaia, sed et in omni loco fides vestra, qu&#x00E6; est ad Deum, profecta est ita ut non sit nobis necesse quidquam loqui.</ab>
<ab  n="9"> Ipsi enim de nobis annuntiant qualem introitum habuerimus ad vos : et quomodo conversi estis ad Deum a simulacris, servire Deo vivo, et vero,</ab>
<ab  n="10"> et exspectare Filium ejus de c&#x00E6;lis (quem suscitavit a mortuis) Jesum, qui eripuit nos ab ira ventura.</ab>
</div>
<div type="chap" n="2">
<ab  n="1"> Nam ipsi scitis, fratres, introitum nostrum ad vos, quia non inanis fuit :</ab>
<ab  n="2"> sed ante passi, et contumeliis affecti (sicut scitis) in Philippis, fiduciam habuimus in Deo nostro, loqui ad vos Evangelium Dei in multa sollicitudine.</ab>
<ab  n="3"> Exhortatio enim nostra non de errore, neque de immunditia, neque in dolo,</ab>
<ab  n="4"> sed sicut probati sumus a Deo ut crederetur nobis Evangelium : ita loquimur non quasi hominibus placentes, sed Deo, qui probat corda nostra.</ab>
<ab  n="5"> Neque enim aliquando fuimus in sermone adulationis, sicut scitis : neque in occasione avariti&#x00E6; : Deus testis est :</ab>
<ab  n="6"> nec qu&#x00E6;rentes ab hominibus gloriam, neque a vobis, neque ab aliis.</ab>
<ab  n="7"> Cum possemus vobis oneri esse ut Christi apostoli : sed facti sumus parvuli in medio vestrum, tamquam si nutrix foveat filios suos.</ab>
<ab  n="8"> Ita desiderantes vos, cupide volebamus tradere vobis non solum Evangelium Dei, sed etiam animas nostras : quoniam carissimi nobis facti estis.</ab>
<ab  n="9"> Memores enim estis, fratres, laboris nostri, et fatigationis : nocte ac die operantes, ne quem vestrum gravaremus, pr&#x00E6;dicavimus in vobis Evangelium Dei.</ab>
<ab  n="10"> Vos testes estis, et Deus, quam sancte, et juste, et sine querela, vobis, qui credidistis, fuimus :</ab>
<ab  n="11"> sicut scitis, qualiter unumquemque vestrum (sicut pater filios suos)</ab>
<ab  n="12"> deprecantes vos, et consolantes, testificati sumus, ut ambularetis digne Deo, qui vocavit vos in suum regnum et gloriam.&#x00B6;</ab>
<ab  n="13"> Ideo et nos gratias agimus Deo sine intermissione : quoniam cum accepissetis a nobis verbum auditus Dei, accepistis illud, non ut verbum hominum, sed (sicut est vere) verbum Dei, qui operatur in vobis, qui credidistis :</ab>
<ab  n="14"> vos enim imitatores facti estis, fratres, ecclesiarum Dei, qu&#x00E6; sunt in Jud&#x00E6;a in Christo Jesu : quia eadem passi estis et vos a contribulibus vestris, sicut et ipsi a Jud&#x00E6;is :</ab>
<ab  n="15"> qui et Dominum occiderunt Jesum, et prophetas, et nos persecuti sunt, et Deo non placent, et omnibus hominibus adversantur,</ab>
<ab  n="16"> prohibentes nos gentibus loqui ut salv&#x00E6; fiant, ut impleant peccata sua semper : pervenit enim ira Dei super illos usque in finem.</ab>
<ab  n="17"> Nos autem fratres desolati a vobis ad tempus hor&#x00E6;, aspectu, non corde, abundantius festinavimus faciem vestram videre cum multo desiderio :</ab>
<ab  n="18"> quoniam voluimus venire ad vos, ego quidem Paulus, et semel, et iterum : sed impedivit nos Satanas.</ab>
<ab  n="19"> Qu&#x00E6; est enim nostra spes aut gaudium, aut corona glori&#x00E6; ? nonne vos ante Dominum nostrum Jesum Christum estis in adventu ejus ?</ab>
<ab  n="20"> vos enim estis gloria nostra et gaudium.</ab>
</div>
<div type="chap" n="3">
<ab  n="1"> Propter quod non sustinentes amplius, placuit nobis remanere Athenis, solis :</ab>
<ab  n="2"> et misimus Timotheum fratrem nostrum, et ministrum Dei in Evangelio Christi, ad confirmandos vos, et exhortandos pro fide vestra :</ab>
<ab  n="3"> ut nemo moveatur in tribulationibus istis : ipsi enim scitis quod in hoc positi sumus.</ab>
<ab  n="4"> Nam et cum apud vos essemus, pr&#x00E6;dicebamus vobis passuros nos tribulationes, sicut et factum est, et scitis.</ab>
<ab  n="5"> Propterea et ego amplius non sustinens, misi ad cognoscendam fidem vestram : ne forte tentaverit vos is qui tentat, et inanis fiat labor noster.</ab>
<ab  n="6"> Nunc autem veniente Timotheo ad nos a vobis, et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut et nos quoque vos :</ab>
<ab  n="7"> ideo consolati sumus, fratres, in vobis in omni necessitate et tribulatione nostra, per fidem vestram,</ab>
<ab  n="8"> quoniam nunc vivimus, si vos statis in Domino.</ab>
<ab  n="9"> Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,</ab>
<ab  n="10"> nocte ac die abundantius orantes, ut videamus faciem vestram, et compleamus ea qu&#x00E6; desunt fidei vestr&#x00E6; ?</ab>
<ab  n="11"> Ipse autem Deus, et Pater noster, et Dominus noster Jesus Christus, dirigat viam nostram ad vos.</ab>
<ab  n="12"> Vos autem Dominus multiplicet, et abundare faciat caritatem vestram in invicem, et in omnes, quemadmodum et nos in vobis :</ab>
<ab  n="13"> ad confirmanda corda vestra sine querela in sanctitate, ante Deum et Patrem nostrum, in adventu Domini nostri Jesu Christi cum omnibus sanctis ejus. Amen.</ab>
</div>
<div type="chap" n="4">
<ab  n="1"> De cetero ergo, fratres, rogamus vos et obsecramus in Domino Jesu, ut quemadmodum accepistis a nobis quomodo oporteat vos ambulare, et placere Deo, sic et ambuletis ut abundetis magis.</ab>
<ab  n="2"> Scitis enim qu&#x00E6; pr&#x00E6;cepta dederim vobis per Dominum Jesum.</ab>
<ab  n="3"> H&#x00E6;c est enim voluntas Dei, sanctificatio vestra : ut abstineatis vos a fornicatione,</ab>
<ab  n="4"> ut sciat unusquisque vestrum vas suum possidere in sanctificatione, et honore :</ab>
<ab  n="5"> non in passione desiderii, sicut et gentes, qu&#x00E6; ignorant Deum :</ab>
<ab  n="6"> et ne quis supergrediatur, neque circumveniat in negotio fratrem suum : quoniam vindex est Dominus de his omnibus, sicut pr&#x00E6;diximus vobis, et testificati sumus.</ab>
<ab  n="7"> Non enim vocavit nos Deus in immunditiam, sed in sanctificationem.</ab>
<ab  n="8"> Itaque qui h&#x00E6;c spernit, non hominem spernit, sed Deum : qui etiam dedit Spiritum suum Sanctum in nobis.</ab>
<ab  n="9"> De caritate autem fraternitatis non necesse habemus scribere vobis : ipsi enim vos a Deo didicistis ut diligatis invicem.</ab>
<ab  n="10"> Etenim illud facitis in omnes fratres in universa Macedonia. Rogamus autem vos, fratres, ut abundetis magis,</ab>
<ab  n="11"> et operam detis ut quieti sitis, et ut vestrum negotium agatis, et operemini manibus vestris, sicut pr&#x00E6;cepimus vobis :</ab>
<ab  n="12"> et ut honeste ambuletis ad eos qui foris sunt : et nullius aliquid desideretis.</ab>
<ab  n="13"> Nolumus autem vos ignorare fratres de dormientibus, ut non contristemini sicut et ceteri, qui spem non habent.&#x00B6;</ab>
<ab  n="14"> Si enim credimus quod Jesus mortuus est, et resurrexit : ita et Deus eos qui dormierunt per Jesum, adducet cum eo.</ab>
<ab  n="15"> Hoc enim vobis dicimus in verbo Domini, quia nos, qui vivimus, qui residui sumus in adventum Domini, non pr&#x00E6;veniemus eos qui dormierunt.</ab>
<ab  n="16"> Quoniam ipse Dominus in jussu, et in voce archangeli, et in tuba Dei descendet de c&#x00E6;lo : et mortui, qui in Christo sunt, resurgent primi.</ab>
<ab  n="17"> Deinde nos, qui vivimus, qui relinquimur, simul rapiemur cum illis in nubibus obviam Christo in a&#x00EB;ra, et sic semper cum Domino erimus.</ab>
<ab  n="18"> Itaque consolamini invicem in verbis istis.</ab>
</div>
<div type="chap" n="5">
<ab  n="1"> De temporibus autem, et momentis, fratres, non indigetis ut scribamus vobis.</ab>
<ab  n="2"> Ipsi enim diligenter scitis quia dies Domini, sicut fur in nocte, ita veniet :</ab>
<ab  n="3"> cum enim dixerint : Pax et securitas : tunc repentinus eis superveniet interitus, sicut dolor in utero habenti, et non effugient.</ab>
<ab  n="4"> Vos autem, fratres, non estis in tenebris, ut vos dies illa tamquam fur comprehendat :</ab>
<ab  n="5"> omnes enim vos filii lucis estis, et filii diei : non sumus noctis, neque tenebrarum.</ab>
<ab  n="6"> Igitur non dormiamus sicut et ceteri, sed vigilemus, et sobrii simus.</ab>
<ab  n="7"> Qui enim dormiunt, nocte dormiunt : et qui ebrii sunt, nocte ebrii sunt.</ab>
<ab  n="8"> Nos autem, qui diei sumus, sobrii simus, induti loricam fidei et caritatis, et galeam spem salutis :</ab>
<ab  n="9"> quoniam non posuit nos Deus in iram, sed in acquisitionem salutis per Dominum nostrum Jesum Christum,</ab>
<ab  n="10"> qui mortuus est pro nobis : ut sive vigilemus, sive dormiamus, simul cum illo vivamus.</ab>
<ab  n="11"> Propter quod consolamini invicem, et &#x00E6;dificate alterutrum, sicut et facitis.&#x00B6;</ab>
<ab  n="12"> Rogamus autem vos, fratres, ut noveritis eos qui laborant inter vos, et pr&#x00E6;sunt vobis in Domino, et monent vos,</ab>
<ab  n="13"> ut habeatis illos abundantius in caritate propter opus illorum : pacem habete cum eis.</ab>
<ab  n="14"> Rogamus autem vos, fratres, corripite inquietos, consolamini pusillanimes, suscipite infirmos, patientes estote ad omnes.</ab>
<ab  n="15"> Videte ne quis malum pro malo alicui reddat : sed semper quod bonum est sectamini in invicem, et in omnes.</ab>
<ab  n="16"> Semper gaudete.</ab>
<ab  n="17"> Sine intermissione orate.</ab>
<ab  n="18"> In omnibus gratias agite : h&#x00E6;c est enim voluntas Dei in Christo Jesu in omnibus vobis.</ab>
<ab  n="19"> Spiritum nolite extinguere.</ab>
<ab  n="20"> Prophetias nolite spernere.</ab>
<ab  n="21"> Omnia autem probate : quod bonum est tenete.</ab>
<ab  n="22"> Ab omni specie mala abstinete vos.</ab>
<ab  n="23"> Ipse autem Deus pacis sanctificet vos per omnia : ut integer spiritus vester, et anima, et corpus sine querela in adventu Domini nostri Jesu Christi servetur.</ab>
<ab  n="24"> Fidelis est, qui vocavit vos : qui etiam faciet.&#x00B6;</ab>
<ab  n="25"> Fratres, orate pro nobis.</ab>
<ab  n="26"> Salutate fratres omnes in osculo sancto.</ab>
<ab  n="27"> Adjuro vos per Dominum ut legatur epistola h&#x00E6;c omnibus sanctis fratribus.</ab>
<ab  n="28"> Gratia Domini nostri Jesu Christi vobiscum. Amen.</ab>
</div>
</div>

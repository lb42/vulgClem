<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus Apostolus Jesu Christi secundum imperium Dei Salvatoris nostri, et Christi Jesu spei nostr&#x00E6;,</ab>
<ab  n="2"> Timotheo dilecto filio in fide. Gratia, misericordia, et pax a Deo Patre, et Christo Jesu Domino nostro.&#x00B6;</ab>
<ab  n="3"> Sicut rogavi te ut remaneres Ephesi cum irem in Macedoniam, ut denuntiares quibusdam ne aliter docerent,</ab>
<ab  n="4"> neque intenderent fabulis, et genealogiis interminatis : qu&#x00E6; qu&#x00E6;stiones pr&#x00E6;stant magis quam &#x00E6;dificationem Dei, qu&#x00E6; est in fide.</ab>
<ab  n="5"> Finis autem pr&#x00E6;cepti est caritas de corde puro, et conscientia bona, et fide non ficta.</ab>
<ab  n="6"> A quibus quidam aberrantes, conversi sunt in vaniloquium,</ab>
<ab  n="7"> volentes esse legis doctores, non intelligentes neque qu&#x00E6; loquuntur, neque de quibus affirmant.</ab>
<ab  n="8"> Scimus autem quia bona est lex si quis ea legitime utatur :</ab>
<ab  n="9"> sciens hoc quia lex justo non est posita, sed injustis, et non subditis, impiis, et peccatoribus, sceleratis, et contaminatis, parricidis, et matricidis, homicidis,</ab>
<ab  n="10"> fornicariis, masculorum concubitoribus, plagiariis, mendacibus, et perjuris, et si quid aliud san&#x00E6; doctrin&#x00E6; adversatur,</ab>
<ab  n="11"> qu&#x00E6; est secundum Evangelium glori&#x00E6; beati Dei, quod creditum est mihi.&#x00B6;</ab>
<ab  n="12"> Gratias ago ei, qui me confortavit, Christo Jesu Domino nostro, quia fidelem me existimavit, ponens in ministerio :</ab>
<ab  n="13"> qui prius blasphemus fui, et persecutor, et contumeliosus : sed misericordiam Dei consecutus sum, quia ignorans feci in incredulitate.</ab>
<ab  n="14"> Superabundavit autem gratia Domini nostri cum fide, et dilectione, qu&#x00E6; est in Christo Jesu.</ab>
<ab  n="15"> Fidelis sermo, et omni acceptione dignus : quod Christus Jesus venit in hunc mundum peccatores salvos facere, quorum primus ego sum.</ab>
<ab  n="16"> Sed ideo misericordiam consecutus sum : ut in me primo ostenderet Christus Jesus omnem patientiam ad informationem eorum, qui credituri sunt illi, in vitam &#x00E6;ternam.</ab>
<ab  n="17"> Regi autem s&#x00E6;culorum immortali, invisibili, soli Deo honor et gloria in s&#x00E6;cula s&#x00E6;culorum. Amen.&#x00B6;</ab>
<ab  n="18"> Hoc pr&#x00E6;ceptum commendo tibi, fili Timothee, secundum pr&#x00E6;cedentes in te prophetias, ut milites in illis bonam militiam,</ab>
<ab  n="19"> habens fidem, et bonam conscientiam, quam quidam repellentes, circa fidem naufragaverunt :</ab>
<ab  n="20"> ex quibus est Hymen&#x00E6;us, et Alexander : quos tradidi Satan&#x00E6;, ut discant non blasphemare.</ab>
</div>
<div type="chap" n="2">
<ab  n="1"> Obsecro igitur primum omnium fieri obsecrationes, orationes, postulationes, gratiarum actiones, pro omnibus hominibus :</ab>
<ab  n="2"> pro regibus, et omnibus qui in sublimitate sunt, ut quietam et tranquillam vitam agamus in omni pietate, et castitate :</ab>
<ab  n="3"> hoc enim bonum est, et acceptum coram Salvatore nostro Deo,</ab>
<ab  n="4"> qui omnes homines vult salvos fieri, et ad agnitionem veritatis venire.</ab>
<ab  n="5"> Unus enim Deus, unus et mediator Dei et hominum homo Christus Jesus :</ab>
<ab  n="6"> qui dedit redemptionem semetipsum pro omnibus, testimonium temporibus suis :</ab>
<ab  n="7"> in quo positus sum ego pr&#x00E6;dicator, et Apostolus (veritatem dico, non mentior) doctor gentium in fide, et veritate.</ab>
<ab  n="8"> Volo ergo viros orare in omni loco, levantes puras manus sine ira et disceptatione.</ab>
<ab  n="9"> Similiter et mulieres in habitu ornato, cum verecundia et sobrietate ornantes se, et non in tortis crinibus, aut auro, aut margaritis, vel veste pretiosa :</ab>
<ab  n="10"> sed quod decet mulieres, promittentes pietatem per opera bona.</ab>
<ab  n="11"> Mulier in silentio discat cum omni subjectione.</ab>
<ab  n="12"> Docere autem mulieri non permitto, neque dominari in virum : sed esse in silentio.</ab>
<ab  n="13"> Adam enim primus formatus est : deinde Heva :</ab>
<ab  n="14"> et Adam non est seductus : mulier autem seducta in pr&#x00E6;varicatione fuit.</ab>
<ab  n="15"> Salvabitur autem per filiorum generationem, si permanserit in fide, et dilectione, et sanctificatione cum sobrietate.</ab>
</div>
<div type="chap" n="3">
<ab  n="1"> Fidelis sermo : si quis episcopatum desiderat, bonum opus desiderat.</ab>
<ab  n="2"> Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,</ab>
<ab  n="3"> non vinolentum, non percussorem, sed modestum : non litigiosum, non cupidum, sed</ab>
<ab  n="4"> su&#x00E6; domui bene pr&#x00E6;positum : filios habentem subditos cum omni castitate.</ab>
<ab  n="5"> Si quis autem domui su&#x00E6; pr&#x00E6;esse nescit, quomodo ecclesi&#x00E6; Dei diligentiam habebit ?</ab>
<ab  n="6"> Non neophytum : ne in superbiam elatus, in judicium incidat diaboli.</ab>
<ab  n="7"> Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.</ab>
<ab  n="8"> Diaconos similiter pudicos, non bilingues, non multo vino deditos, non turpe lucrum sectantes :</ab>
<ab  n="9"> habentes mysterium fidei in conscientia pura.</ab>
<ab  n="10"> Et hi autem probentur primum : et sic ministrent, nullum crimen habentes.</ab>
<ab  n="11"> Mulieres similiter pudicas, non detrahentes, sobrias, fideles in omnibus.</ab>
<ab  n="12"> Diaconi sint unius uxoris viri, qui filiis suis bene pr&#x00E6;sint, et suis domibus.</ab>
<ab  n="13"> Qui enim bene ministraverint, gradum bonum sibi acquirent, et multam fiduciam in fide, qu&#x00E6; est in Christo Jesu.&#x00B6;</ab>
<ab  n="14"> H&#x00E6;c tibi scribo, sperans me ad te venire cito :</ab>
<ab  n="15"> si autem tardavero, ut scias quomodo oporteat te in domo Dei conversari, qu&#x00E6; est ecclesia Dei vivi, columna et firmamentum veritatis.</ab>
<ab  n="16"> Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, pr&#x00E6;dicatum est gentibus, creditum est in mundo, assumptum est in gloria.</ab>
</div>
<div type="chap" n="4">
<ab  n="1"> Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis d&#x00E6;moniorum,</ab>
<ab  n="2"> in hypocrisi loquentium mendacium, et cauteriatam habentium suam conscientiam,</ab>
<ab  n="3"> prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem.</ab>
<ab  n="4"> Quia omnis creatura Dei bona est, et nihil rejiciendum quod cum gratiarum actione percipitur :</ab>
<ab  n="5"> sanctificatur enim per verbum Dei, et orationem.&#x00B6;</ab>
<ab  n="6"> H&#x00E6;c proponens fratribus, bonus eris minister Christi Jesu enutritus verbis fidei, et bon&#x00E6; doctrin&#x00E6;, quam assecutus es.</ab>
<ab  n="7"> Ineptas autem, et aniles fabulas devita : exerce autem teipsum ad pietatem.</ab>
<ab  n="8"> Nam corporalis exercitatio, ad modicum utilis est : pietas autem ad omnia utilis est, promissionem habens vit&#x00E6;, qu&#x00E6; nunc est, et futur&#x00E6;.</ab>
<ab  n="9"> Fidelis sermo, et omni acceptione dignus.</ab>
<ab  n="10"> In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium.</ab>
<ab  n="11"> Pr&#x00E6;cipe h&#x00E6;c, et doce.</ab>
<ab  n="12"> Nemo adolescentiam tuam contemnat : sed exemplum esto fidelium in verbo, in conversatione, in caritate, in fide, in castitate.</ab>
<ab  n="13"> Dum venio, attende lectioni, exhortationi, et doctrin&#x00E6;.</ab>
<ab  n="14"> Noli negligere gratiam, qu&#x00E6; in te est, qu&#x00E6; data est tibi per prophetiam, cum impositione manuum presbyterii.</ab>
<ab  n="15"> H&#x00E6;c meditare, in his esto : ut profectus tuus manifestus sit omnibus.</ab>
<ab  n="16"> Attende tibi, et doctrin&#x00E6; : insta in illis. Hoc enim faciens, et teipsum salvum facies, et eos qui te audiunt.</ab>
</div>
<div type="chap" n="5">
<ab  n="1"> Seniorem ne increpaveris, sed obsecra ut patrem : juvenes, ut fratres :</ab>
<ab  n="2"> anus, ut matres : juvenculas, ut sorores in omni castitate :</ab>
<ab  n="3"> viduas honora, qu&#x00E6; vere vidu&#x00E6; sunt.</ab>
<ab  n="4"> Si qua autem vidua filios, aut nepotes habet : discat primum domum suam regere, et mutuam vicem reddere parentibus : hoc enim acceptum est coram Deo.</ab>
<ab  n="5"> Qu&#x00E6; autem vere vidua est, et desolata, speret in Deum, et instet obsecrationibus, et orationibus nocte ac die.</ab>
<ab  n="6"> Nam qu&#x00E6; in deliciis est, vivens mortua est.</ab>
<ab  n="7"> Et hoc pr&#x00E6;cipe, ut irreprehensibiles sint.</ab>
<ab  n="8"> Si quis autem suorum, et maxime domesticorum, curam non habet, fidem negavit, et est infideli deterior.</ab>
<ab  n="9"> Vidua eligatur non minus sexaginta annorum, qu&#x00E6; fuerit unius viri uxor,</ab>
<ab  n="10"> in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.</ab>
<ab  n="11"> Adolescentiores autem viduas devita : cum enim luxuriat&#x00E6; fuerint in Christo, nubere volunt :</ab>
<ab  n="12"> habentes damnationem, quia primam fidem irritam fecerunt ;</ab>
<ab  n="13"> simul autem et otios&#x00E6; discunt circuire domos : non solum otios&#x00E6;, sed et verbos&#x00E6;, et curios&#x00E6;, loquentes qu&#x00E6; non oportet.</ab>
<ab  n="14"> Volo ergo juniores nubere, filios procreare, matresfamilias esse, nullam occasionem dare adversario maledicti gratia.</ab>
<ab  n="15"> Jam enim qu&#x00E6;dam convers&#x00E6; sunt retro Satanam.</ab>
<ab  n="16"> Si quis fidelis habet viduas, subministret illis, et non gravetur ecclesia : ut iis qu&#x00E6; vere vidu&#x00E6; sunt, sufficiat.</ab>
<ab  n="17"> Qui bene pr&#x00E6;sunt presbyteri, duplici honore digni habeantur : maxime qui laborant in verbo et doctrina.</ab>
<ab  n="18"> Dicit enim Scriptura : Non alligabis os bovi trituranti. Et : Dignus est operarius mercede sua.</ab>
<ab  n="19"> Adversus presbyterum accusationem noli recipere, nisi sub duobus aut tribus testibus.</ab>
<ab  n="20"> Peccantes coram omnibus argue : ut et ceteri timorem habeant.</ab>
<ab  n="21"> Testor coram Deo et Christo Jesu, et electis angelis, ut h&#x00E6;c custodias sine pr&#x00E6;judicio, nihil faciens in alteram partem declinando.</ab>
<ab  n="22"> Manus cito nemini imposueris, neque communicaveris peccatis alienis. Teipsum castum custodi.</ab>
<ab  n="23"> Noli adhuc aquam bibere, sed modico vino utere propter stomachum tuum, et frequentes tuas infirmitates.</ab>
<ab  n="24"> Quorumdam hominum peccata manifesta sunt, pr&#x00E6;cedentia ad judicium : quosdam autem et subsequuntur.</ab>
<ab  n="25"> Similiter et facta bona, manifesta sunt : et qu&#x00E6; aliter se habent, abscondi non possunt.</ab>
</div>
<div type="chap" n="6">
<ab  n="1"> Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur.</ab>
<ab  n="2"> Qui autem fideles habent dominos, non contemnant, quia fratres sunt : sed magis serviant, quia fideles sunt et dilecti, qui beneficii participes sunt. H&#x00E6;c doce, et exhortare.&#x00B6;</ab>
<ab  n="3"> Si quis aliter docet, et non acquiescit sanis sermonibus Domini nostri Jesu Christi, et ei, qu&#x00E6; secundum pietatem est, doctrin&#x00E6; :</ab>
<ab  n="4"> superbus est, nihil sciens, sed languens circa qu&#x00E6;stiones, et pugnas verborum : ex quibus oriuntur invidi&#x00E6;, contentiones, blasphemi&#x00E6;, suspiciones mal&#x00E6;,</ab>
<ab  n="5"> conflictationes hominum mente corruptorum, et qui veritate privati sunt, existimantium qu&#x00E6;stum esse pietatem.</ab>
<ab  n="6"> Est autem qu&#x00E6;stus magnus pietas cum sufficientia.</ab>
<ab  n="7"> Nihil enim intulimus in hunc mundum : haud dubium quod nec auferre quid possumus.</ab>
<ab  n="8"> Habentes autem alimenta, et quibus tegamur, his contenti simus.</ab>
<ab  n="9"> Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, qu&#x00E6; mergunt homines in interitum et perditionem.</ab>
<ab  n="10"> Radix enim omnium malorum est cupiditas : quam quidam appetentes erraverunt a fide, et inseruerunt se doloribus multis.&#x00B6;</ab>
<ab  n="11"> Tu autem, o homo Dei, h&#x00E6;c fuge : sectare vero justitiam, pietatem, fidem, caritatem, patientiam, mansuetudinem.</ab>
<ab  n="12"> Certa bonum certamen fidei, apprehende vitam &#x00E6;ternam, in qua vocatus es, et confessus bonam confessionem coram multis testibus.</ab>
<ab  n="13"> Pr&#x00E6;cipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,</ab>
<ab  n="14"> ut serves mandatum sine macula, irreprehensibile usque in adventum Domini nostri Jesu Christi,</ab>
<ab  n="15"> quem suis temporibus ostendet beatus et solus potens, Rex regum, et Dominus dominantium :</ab>
<ab  n="16"> qui solus habet immortalitatem, et lucem inhabitat inaccessibilem : quem nullus hominum vidit, sed nec videre potest : cui honor, et imperium sempiternum. Amen.</ab>
<ab  n="17"> Divitibus hujus s&#x00E6;culi pr&#x00E6;cipe non sublime sapere, neque sperare in incerto divitiarum, sed in Deo vivo (qui pr&#x00E6;stat nobis omnia abunde ad fruendum)</ab>
<ab  n="18"> bene agere, divites fieri in bonis operibus, facile tribuere, communicare,</ab>
<ab  n="19"> thesaurizare sibi fundamentum bonum in futurum, ut apprehendant veram vitam.&#x00B6;</ab>
<ab  n="20"> O Timothee, depositum custodi, devitans profanas vocum novitates, et oppositiones falsi nominis scienti&#x00E6;,</ab>
<ab  n="21"> quam quidam promittentes, circa fidem exciderunt. Gratia tecum. Amen.</ab>
</div>
</div>

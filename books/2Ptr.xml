<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Simon Petrus, servus et apostolus Jesu Christi, iis qui co&#x00E6;qualem nobiscum sortiti sunt fidem in justitia Dei nostri, et Salvatoris Jesu Christi.</ab>
<ab  n="2"> Gratia vobis, et pax adimpleatur in cognitione Dei, et Christi Jesu Domini nostri :</ab>
<ab  n="3"> Quomodo omnia nobis divin&#x00E6; virtutis su&#x00E6;, qu&#x00E6; ad vitam et pietatem donata sunt, per cognitionem ejus, qui vocavit nos propria gloria, et virtute,</ab>
<ab  n="4"> per quem maxima, et pretiosa nobis promissa donavit : ut per h&#x00E6;c efficiamini divin&#x00E6; consortes natur&#x00E6; : fugientes ejus, qu&#x00E6; in mundo est, concupiscenti&#x00E6; corruptionem.&#x00B6;</ab>
<ab  n="5"> Vos autem curam omnem subinferentes, ministrate in fide vestra virtutem, in virtute autem scientiam,</ab>
<ab  n="6"> in scientia autem abstinentiam, in abstinentia autem patientiam, in patientia autem pietatem,</ab>
<ab  n="7"> in pietate autem amorem fraternitatis, in amore autem fraternitatis caritatem.</ab>
<ab  n="8"> H&#x00E6;c enim si vobiscum adsint, et superent, non vacuos nec sine fructu vos constituent in Domini nostri Jesu Christi cognitione.</ab>
<ab  n="9"> Cui enim non pr&#x00E6;sto sunt h&#x00E6;c, c&#x00E6;cus est, et manu tentans, oblivionem accipiens purgationis veterum suorum delictorum.</ab>
<ab  n="10"> Quapropter fratres, magis satagite ut per bona opera certam vestram vocationem, et electionem faciatis : h&#x00E6;c enim facientes, non peccabitis aliquando.</ab>
<ab  n="11"> Sic enim abundanter ministrabitur vobis introitus in &#x00E6;ternum regnum Domini nostri et Salvatoris Jesu Christi.&#x00B6;</ab>
<ab  n="12"> Propter quod incipiam vos semper commonere de his : et quidem scientes et confirmatos vos in pr&#x00E6;senti veritate.</ab>
<ab  n="13"> Justum autem arbitror quamdiu sum in hoc tabernaculo, suscitare vos in commonitione :</ab>
<ab  n="14"> certus quod velox est depositio tabernaculi mei secundum quod et Dominus noster Jesus Christus significavit mihi.</ab>
<ab  n="15"> Dabo autem operam et frequenter habere vos post obitum meum, ut horum memoriam faciatis.&#x00B6;</ab>
<ab  n="16"> Non enim doctas fabulas secuti notam fecimus vobis Domini nostri Jesu Christi virtutem et pr&#x00E6;sentiam : sed speculatores facti illius magnitudinis.</ab>
<ab  n="17"> Accipiens enim a Deo Patre honorem et gloriam, voce delapsa ad eum hujuscemodi a magnifica gloria : Hic est Filius meus dilectus, in quo mihi complacui, ipsum audite.</ab>
<ab  n="18"> Et hanc vocem nos audivimus de c&#x00E6;lo allatam, cum essemus cum ipso in monte sancto.</ab>
<ab  n="19"> Et habemus firmiorem propheticum sermonem : cui benefacitis attendentes quasi lucern&#x00E6; lucenti in caliginoso loco donec dies elucescat, et lucifer oriatur in cordibus vestris :</ab>
<ab  n="20"> hoc primum intelligentes quod omnis prophetia Scriptur&#x00E6; propria interpretatione non fit.</ab>
<ab  n="21"> Non enim voluntate humana allata est aliquando prophetia : sed Spiritu Sancto inspirati, locuti sunt sancti Dei homines.</ab>
</div>
<div type="chap" n="2">
<ab  n="1"> Fuerunt vero et pseudoprophet&#x00E6; in populo, sicut et in vobis erunt magistri mendaces, qui introducent sectas perditionis : et eum qui emit eos, Dominum negant, superducentes sibi celerem perditionem.</ab>
<ab  n="2"> Et multi sequentur eorum luxurias, per quos via veritatis blasphemabitur :</ab>
<ab  n="3"> et in avaritia fictis verbis de vobis negotiabuntur : quibus judicium jam olim non cessat : et perditio eorum non dormitat.</ab>
<ab  n="4"> Si enim Deus angelis peccantibus non pepercit, sed rudentibus inferni detractos in tartarum tradidit cruciandos, in judicium reservari.</ab>
<ab  n="5"> Et originali mundo non pepercit, sed octavum No&#x00EB; justiti&#x00E6; pr&#x00E6;conem custodivit, diluvium mundo impiorum inducens.</ab>
<ab  n="6"> Et civitates Sodomorum et Gomorrh&#x00E6;orum in cinerem redigens, eversione damnavit : exemplum eorum, qui impie acturi sunt, ponens :</ab>
<ab  n="7"> et justum Lot oppressum a nefandorum injuria, ac luxuriosa conversatione eripuit :</ab>
<ab  n="8"> aspectu enim, et auditu justus erat : habitans apud eos, qui de die in diem animam justam iniquis operibus cruciabant.</ab>
<ab  n="9"> Novit Dominus pios de tentatione eripere : iniquos vero in diem judicii reservare cruciandos.&#x00B6;</ab>
<ab  n="10"> Magis autem eos, qui post carnem in concupiscentia immunditi&#x00E6; ambulant, dominationemque contemnunt, audaces, sibi placentes, sectas non metuunt introducere blasphemantes :</ab>
<ab  n="11"> ubi angeli fortitudine, et virtute cum sint majores, non portant adversum se execrabile judicium.</ab>
<ab  n="12"> Hi vero velut irrationabilia pecora, naturaliter in captionem, et in perniciem in his qu&#x00E6; ignorant blasphemantes in corruptione sua peribunt,</ab>
<ab  n="13"> percipientes mercedem injustiti&#x00E6;, voluptatem existimantes diei delicias : coinquinationes, et macul&#x00E6; deliciis affluentes, in conviviis suis luxuriantes vobiscum,</ab>
<ab  n="14"> oculos habentes plenos adulterii, et incessabilis delicti. Pellicientes animas instabiles, cor exercitatum avaritia habentes, maledictionis filii :</ab>
<ab  n="15"> derelinquentes rectam viam erraverunt, secuti viam Balaam ex Bosor, qui mercedem iniquitatis amavit :</ab>
<ab  n="16"> correptionem vero habuit su&#x00E6; vesani&#x00E6; : subjugale mutum animal, hominis voce loquens, prohibuit prophet&#x00E6; insipientiam.</ab>
<ab  n="17"> Hi sunt fontes sine aqua, et nebul&#x00E6; turbinibus exagitat&#x00E6;, quibus caligo tenebrarum reservatur.</ab>
<ab  n="18"> Superba enim vanitatis loquentes, pelliciunt in desideriis carnis luxuri&#x00E6; eos, qui paululum effugiunt, qui in errore conversantur :</ab>
<ab  n="19"> libertatem illis promittentes, cum ipsi servi sint corruptionem : a quo enim quis superatus est, hujus et servus est.</ab>
<ab  n="20"> Si enim refugientes coinquinationes mundi in cognitione Domini nostri, et Salvatoris Jesu Christi, his rursus implicati superantur : facta sunt eis posteriora deteriora prioribus.</ab>
<ab  n="21"> Melius enim erat illis non cognoscere viam justiti&#x00E6;, quam post agnitionem, retrorsum converti ab eo, quod illis traditum est, sancto mandato.</ab>
<ab  n="22"> Contigit enim eis illud veri proverbii : Canis reversus ad suum vomitum : et, Sus lota in volutabro luti.</ab>
</div>
<div type="chap" n="3">
<ab  n="1"> Hanc ecce vobis, carissimi, secundam scribo epistolam, in quibus vestram excito in commonitione sinceram mentem :</ab>
<ab  n="2"> ut memores sitis eorum, qu&#x00E6; pr&#x00E6;dixi, verborum, a sanctis prophetis et apostolorum vestrorum, pr&#x00E6;ceptorum Domini et Salvatoris.</ab>
<ab  n="3"> Hoc primum scientes, quod venient in novissimis diebus in deceptione illusores, juxta proprias concupiscentias ambulantes,</ab>
<ab  n="4"> dicentes : Ubi est promissio, aut adventus ejus ? ex quo enim patres dormierunt, omnia sic perseverant ab initio creatur&#x00E6;.</ab>
<ab  n="5"> Latet enim eos hoc volentes, quod c&#x00E6;li erant prius, et terra de aqua, et per aquam consistens Dei verbo :</ab>
<ab  n="6"> per qu&#x00E6;, ille tunc mundus aqua inundatus, periit.</ab>
<ab  n="7"> C&#x00E6;li autem, qui nunc sunt, et terra eodem verbo repositi sunt, igni reservati in diem judicii, et perditionis impiorum hominum.</ab>
<ab  n="8"> Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.</ab>
<ab  n="9"> Non tardat Dominus promissionem suam, sicut quidam existimant : sed patienter agit propter vos, nolens aliquos perire, sed omnes ad p&#x0153;nitentiam reverti.</ab>
<ab  n="10"> Adveniet autem dies Domini ut fur : in quo c&#x00E6;li magno impetu transient, elementa vero calore solventur, terra autem et qu&#x00E6; in ipsa sunt opera, exurentur.&#x00B6;</ab>
<ab  n="11"> Cum igitur h&#x00E6;c omnia dissolvenda sunt, quales oportet vos esse in sanctis conversationibus, et pietatibus,</ab>
<ab  n="12"> exspectantes, et properantes in adventum diei Domini, per quem c&#x00E6;li ardentes solventur, et elementa ignis ardore tabescent ?</ab>
<ab  n="13"> Novos vero c&#x00E6;los, et novam terram secundum promissa ipsius exspectamus, in quibus justitia habitat.</ab>
<ab  n="14"> Propter quod, carissimi, h&#x00E6;c exspectantes, satagite immaculati, et inviolati ei inveniri in pace :</ab>
<ab  n="15"> et Domini nostri longanimitatem, salutem arbitremini : sicut et carissimus frater noster Paulus secundum datam sibi sapientiam scripsit vobis,</ab>
<ab  n="16"> sicut et omnibus epistolis, loquens in eis de his in quibus sunt qu&#x00E6;dam difficilia intellectu, qu&#x00E6; indocti et instabiles depravant, sicut et ceteras Scripturas, ad suam ipsorum perditionem.&#x00B6;</ab>
<ab  n="17"> Vos igitur fratres, pr&#x00E6;scientes custodite, ne insipientium errore traducti excidatis a propria firmitate :</ab>
<ab  n="18"> crescite vero in gratia, et in cognitione Domini nostri, et Salvatoris Jesu Christi. Ipsi gloria et nunc, et in diem &#x00E6;ternitatis. Amen.</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus, et Sylvanus, et Timotheus, ecclesi&#x00E6; Thessalonicensium in Deo Patre nostro, et Domino Jesu Christo.</ab>
<ab  n="2"> Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="3"> Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem :</ab>
<ab  n="4"> ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis</ab>
<ab  n="5"> in exemplum justi judicii Dei, ut digni habeamini in regno Dei, pro quo et patimini.</ab>
<ab  n="6"> Si tamen justum est apud Deum retribuere tribulationem iis qui vos tribulant :</ab>
<ab  n="7"> et vobis, qui tribulamini, requiem nobiscum in revelatione Domini Jesu de c&#x00E6;lo cum angelis virtutis ejus,</ab>
<ab  n="8"> in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,</ab>
<ab  n="9"> qui p&#x0153;nas dabunt in interitu &#x00E6;ternas a facie Domini, et a gloria virtutis ejus :</ab>
<ab  n="10"> cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.</ab>
<ab  n="11"> In quo etiam oramus semper pro vobis : ut dignetur vos vocatione sua Deus noster, et impleat omnem voluntatem bonitatis, et opus fidei in virtute,</ab>
<ab  n="12"> ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.</ab>
</div>
<div type="chap" n="2">
<ab  n="1"> Rogamus autem vos, fratres, per adventum Domini nostri Jesu Christi, et nostr&#x00E6; congregationis in ipsum :</ab>
<ab  n="2"> ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.</ab>
<ab  n="3"> Ne quis vos seducat ullo modo : quoniam nisi venerit discessio primum, et revelatus fuerit homo peccati filius perditionis,</ab>
<ab  n="4"> qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.</ab>
<ab  n="5"> Non retinetis quod cum adhuc essem apud vos, h&#x00E6;c dicebam vobis ?</ab>
<ab  n="6"> et nunc quid detineat scitis, ut reveletur in suo tempore.</ab>
<ab  n="7"> Nam mysterium jam operatur iniquitatis : tantum ut qui tenet nunc, teneat, donec de medio fiat.</ab>
<ab  n="8"> Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum :</ab>
<ab  n="9"> cujus est adventus secundum operationem Satan&#x00E6; in omni virtute, et signis, et prodigiis mendacibus,</ab>
<ab  n="10"> et in omni seductione iniquitatis iis qui pereunt : eo quod caritatem veritatis non receperunt ut salvi fierent.</ab>
<ab  n="11"> Ideo mittet illis Deus operationem erroris ut credant mendacio,</ab>
<ab  n="12"> ut judicentur omnes qui non crediderunt veritati, sed consenserunt iniquitati.&#x00B6;</ab>
<ab  n="13"> Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis :</ab>
<ab  n="14"> in qua et vocavit vos per Evangelium nostrum in acquisitionem glori&#x00E6; Domini nostri Jesu Christi.</ab>
<ab  n="15"> Itaque fratres, state : et tenete traditiones, quas didicistis, sive per sermonem, sive per epistolam nostram.</ab>
<ab  n="16"> Ipse autem Dominus noster Jesus Christus, et Deus et Pater noster, qui dilexit nos, et dedit consolationem &#x00E6;ternam, et spem bonam in gratia,</ab>
<ab  n="17"> exhortetur corda vestra, et confirmet in omni opere et sermone bono.</ab>
</div>
<div type="chap" n="3">
<ab  n="1"> De cetero fratres, orate pro nobis ut sermo Dei currat, et clarificetur, sicut et apud vos :</ab>
<ab  n="2"> et ut liberemur ab importunis, et malis hominibus : non enim omnium est fides.</ab>
<ab  n="3"> Fidelis autem Deus est, qui confirmabit vos, et custodiet a malo.</ab>
<ab  n="4"> Confidimus autem de vobis, in Domino, quoniam qu&#x00E6; pr&#x00E6;cepimus, et facitis, et facietis.</ab>
<ab  n="5"> Dominus autem dirigat corda vestra in caritate Dei, et patientia Christi.&#x00B6;</ab>
<ab  n="6"> Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.</ab>
<ab  n="7"> Ipsi enim scitis quemadmodum oporteat imitari nos : quoniam non inquieti fuimus inter vos :</ab>
<ab  n="8"> neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.</ab>
<ab  n="9"> Non quasi non habuerimus potestatem, sed ut nosmetipsos formam daremus vobis ad imitandum nos.</ab>
<ab  n="10"> Nam et cum essemus apud vos, hoc denuntiabamus vobis : quoniam si quis non vult operari, nec manducet.</ab>
<ab  n="11"> Audivimus enim inter vos quosdam ambulare inquiete, nihil operantes, sed curiose agentes.</ab>
<ab  n="12"> Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent.</ab>
<ab  n="13"> Vos autem, fratres, nolite deficere benefacientes.</ab>
<ab  n="14"> Quod si quis non obedit verbo nostro per epistolam, hunc notate, et ne commisceamini cum illo ut confundatur :</ab>
<ab  n="15"> et nolite quasi inimicum existimare, sed corripite ut fratrem.</ab>
<ab  n="16"> Ipse autem Dominus pacis det vobis pacem sempiternam in omni loco. Dominus sit cum omnibus vobis.&#x00B6;</ab>
<ab  n="17"> Salutatio, mea manu Pauli : quod est signum in omni epistola, ita scribo.</ab>
<ab  n="18"> Gratia Domini nostri Jesu Christi cum omnibus vobis. Amen.</ab>
</div>
</div>

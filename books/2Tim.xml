<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus Apostolus Jesu Christi per voluntatem Dei, secundum promissionem vit&#x00E6;, qu&#x00E6; est in Christo Jesu,</ab>
<ab  n="2"> Timotheo carissimo filio : gratia, misericordia, pax a Deo Patre, et Christo Jesu Domino nostro.&#x00B6;</ab>
<ab  n="3"> Gratias ago Deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac die</ab>
<ab  n="4"> desiderans te videre, memor lacrimarum tuarum, ut gaudio implear,</ab>
<ab  n="5"> recordationem accipiens ejus fidei, qu&#x00E6; est in te non ficta, qu&#x00E6; et habitavit primum in avia tua Loide, et matre tua Eunice, certus sum autem quod et in te.&#x00B6;</ab>
<ab  n="6"> Propter quam causam admoneo te ut resuscites gratiam Dei, qu&#x00E6; est in te per impositionem manuum mearum.</ab>
<ab  n="7"> Non enim dedit nobis Deus spiritum timoris : sed virtutis, et dilectionis, et sobrietatis.</ab>
<ab  n="8"> Noli itaque erubescere testimonium Domini nostri, neque me vinctum ejus : sed collabora Evangelio secundum virtutem Dei :</ab>
<ab  n="9"> qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, qu&#x00E6; data est nobis in Christo Jesu ante tempora s&#x00E6;cularia.</ab>
<ab  n="10"> Manifestata est autem nunc per illuminationem Salvatoris nostri Jesu Christi, qui destruxit quidem mortem, illuminavit autem vitam, et incorruptionem per Evangelium :</ab>
<ab  n="11"> in quo positus sum ego pr&#x00E6;dicator, et Apostolus, et magister gentium.</ab>
<ab  n="12"> Ob quam causam etiam h&#x00E6;c patior, sed non confundor. Scio enim cui credidi, et certus sum quia potens est depositum meum servare in illum diem.</ab>
<ab  n="13"> Formam habe sanorum verborum, qu&#x00E6; a me audisti in fide, et in dilectione in Christo Jesu.</ab>
<ab  n="14"> Bonum depositum custodi per Spiritum Sanctum, qui habitat in nobis.</ab>
<ab  n="15"> Scis hoc, quod aversi sunt a me omnes, qui in Asia sunt, ex quibus est Phigellus, et Hermogenes.</ab>
<ab  n="16"> Det misericordiam Dominus Onesiphori domui : quia s&#x00E6;pe me refrigeravit, et catenam meam non erubuit :</ab>
<ab  n="17"> sed cum Romam venisset, sollicite me qu&#x00E6;sivit, et invenit.</ab>
<ab  n="18"> Det illi Dominus invenire misericordiam a Domino in illa die. Et quanta Ephesi ministravit mihi, tu melius nosti.</ab>
</div>
<div type="chap" n="2">
<ab  n="1"> Tu ergo fili mi, confortare in gratia, qu&#x00E6; est in Christo Jesu :</ab>
<ab  n="2"> et qu&#x00E6; audisti a me per multos testes, h&#x00E6;c commenda fidelibus hominibus, qui idonei erant et alios docere.</ab>
<ab  n="3"> Labora sicut bonus miles Christi Jesu.</ab>
<ab  n="4"> Nemo militans Deo implicat se negotiis s&#x00E6;cularibus : ut ei placeat, cui se probavit.</ab>
<ab  n="5"> Nam et qui certat in agone, non coronatur nisi legitime certaverit.</ab>
<ab  n="6"> Laborantem agricolam oportet primum de fructibus percipere.</ab>
<ab  n="7"> Intellige qu&#x00E6; dico : dabit enim tibi Dominus in omnibus intellectum.</ab>
<ab  n="8"> Memor esto Dominum Jesum Christum resurrexisse a mortuis ex semine David, secundum Evangelium meum,</ab>
<ab  n="9"> in quo laboro usque ad vincula, quasi male operans : sed verbum Dei non est alligatum.</ab>
<ab  n="10"> Ideo omnia sustineo propter electos, ut et ipsi salutem consequantur, qu&#x00E6; est in Christo Jesu, cum gloria c&#x00E6;lesti.</ab>
<ab  n="11"> Fidelis sermo : nam si commortui sumus, et convivemus :</ab>
<ab  n="12"> si sustinebimus, et conregnabimus : si negaverimus, et ille negabit nos :</ab>
<ab  n="13"> si non credimus, ille fidelis permanet, negare seipsum non potest.&#x00B6;</ab>
<ab  n="14"> H&#x00E6;c commone, testificans coram Domino. Noli contendere verbis : ad nihil enim utile est, nisi ad subversionem audientium.</ab>
<ab  n="15"> Sollicite cura teipsum probabilem exhibere Deo, operarium inconfusibilem, recte tractantem verbum veritatis.</ab>
<ab  n="16"> Profana autem et vaniloquia devita : multum enim proficiunt ad impietatem :</ab>
<ab  n="17"> et sermo eorum ut cancer serpit : ex quibus est Hymen&#x00E6;us et Philetus,</ab>
<ab  n="18"> qui a veritate exciderunt, dicentes resurrectionem esse jam factam, et subverterunt quorumdam fidem.</ab>
<ab  n="19"> Sed firmum fundamentum Dei stat, habens signaculum hoc : cognovit Dominus qui sunt ejus, et discedat ab iniquitate omnis qui nominat nomen Domini.</ab>
<ab  n="20"> In magna autem domo non solum sunt vasa aurea, et argentea, sed et lignea, et fictilia : et qu&#x00E6;dam quidem in honorem, qu&#x00E6;dam autem in contumeliam.</ab>
<ab  n="21"> Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum.</ab>
<ab  n="22"> Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro.</ab>
<ab  n="23"> Stultas autem et sine disciplina qu&#x00E6;stiones devita : sciens quia generant lites.</ab>
<ab  n="24"> Servum autem Domini non oportet litigare : sed mansuetum esse ad omnes, docibilem, patientem,</ab>
<ab  n="25"> cum modestia corripientem eos qui resistunt veritati, nequando Deus det illis p&#x0153;nitentiam ad cognoscendam veritatem,</ab>
<ab  n="26"> et resipiscant a diaboli laqueis, a quo captivi tenentur ad ipsius voluntatem.</ab>
</div>
<div type="chap" n="3">
<ab  n="1"> Hoc autem scito, quod in novissimis diebus instabunt tempora periculosa :</ab>
<ab  n="2"> erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,</ab>
<ab  n="3"> sine affectione, sine pace, criminatores, incontinentes, immites, sine benignitate,</ab>
<ab  n="4"> proditores, protervi, tumidi, et voluptatum amatores magis quam Dei :</ab>
<ab  n="5"> habentes speciem quidem pietatis, virtutem autem ejus abnegantes. Et hos devita :</ab>
<ab  n="6"> ex his enim sunt qui penetrant domos, et captivas ducunt mulierculas oneratas peccatis, qu&#x00E6; ducuntur variis desideriis :</ab>
<ab  n="7"> semper discentes, et numquam ad scientiam veritatis pervenientes.</ab>
<ab  n="8"> Quemadmodum autem Jannes et Mambres restiterunt Moysi : ita et hi resistunt veritati, homines corrupti mente, reprobi circa fidem ;</ab>
<ab  n="9"> sed ultra non proficient : insipientia enim eorum manifesta erit omnibus, sicut et illorum fuit.</ab>
<ab  n="10"> Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</ab>
<ab  n="11"> persecutiones, passiones : qualia mihi facta sunt Antiochi&#x00E6;, Iconii, et Lystris : quales persecutiones sustinui, et ex omnibus eripuit me Dominus.</ab>
<ab  n="12"> Et omnes, qui pie volunt vivere in Christo Jesu, persecutionem patientur.</ab>
<ab  n="13"> Mali autem homines et seductores proficient in pejus, errantes, et in errorem mittentes.</ab>
<ab  n="14"> Tu vero permane in iis qu&#x00E6; didicisti, et credita sunt tibi : sciens a quo didiceris :</ab>
<ab  n="15"> et quia ab infantia sacras litteras nosti, qu&#x00E6; te possunt instruere ad salutem, per fidem qu&#x00E6; est in Christo Jesu.</ab>
<ab  n="16"> Omnis Scriptura divinitus inspirata utilis est ad docendum, ad arguendum, ad corripiendum, et erudiendum in justitia :</ab>
<ab  n="17"> ut perfectus sit homo Dei, ad omne opus bonum instructus.</ab>
</div>
<div type="chap" n="4">
<ab  n="1"> Testificor coram Deo, et Jesu Christo, qui judicaturus est vivos et mortuos, per adventum ipsius, et regnum ejus :</ab>
<ab  n="2"> pr&#x00E6;dica verbum, insta opportune, importune : argue, obsecra, increpa in omni patientia, et doctrina.</ab>
<ab  n="3"> Erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,</ab>
<ab  n="4"> et a veritate quidem auditum avertent, ad fabulas autem convertentur.</ab>
<ab  n="5"> Tu vero vigila, in omnibus labora, opus fac evangelist&#x00E6;, ministerium tuum imple. Sobrius esto.</ab>
<ab  n="6"> Ego enim jam delibor, et tempus resolutionis me&#x00E6; instat.</ab>
<ab  n="7"> Bonum certamen certavi, cursum consummavi, fidem servavi.</ab>
<ab  n="8"> In reliquo reposita est mihi corona justiti&#x00E6;, quam reddet mihi Dominus in illa die, justus judex : non solum autem mihi, sed et iis, qui diligunt adventum ejus.&#x00B6; Festina ad me venire cito.</ab>
<ab  n="9"> Demas enim me reliquit, diligens hoc s&#x00E6;culum, et abiit Thessalonicam :</ab>
<ab  n="10"> Crescens in Galatiam, Titus in Dalmatiam.</ab>
<ab  n="11"> Lucas est mecum solus. Marcum assume, et adduc tecum : est enim mihi utilis in ministerium.</ab>
<ab  n="12"> Tychicum autem misi Ephesum.</ab>
<ab  n="13"> Penulam, quam reliqui Troade apud Carpum, veniens affer tecum, et libros, maxime autem membranas.</ab>
<ab  n="14"> Alexander &#x00E6;rarius multa mala mihi ostendit : reddet illi Dominus secundum opera ejus :</ab>
<ab  n="15"> quem et tu devita : valde enim restitit verbis nostris.</ab>
<ab  n="16"> In prima mea defensione nemo mihi affuit, sed omnes me dereliquerunt : non illis imputetur.</ab>
<ab  n="17"> Dominus autem mihi astitit, et confortavit me, ut per me pr&#x00E6;dicatio impleatur, et audiant omnes gentes : et liberatus sum de ore leonis.</ab>
<ab  n="18"> Liberavit me Dominus ab omni opere malo : et salvum faciet in regnum suum c&#x00E6;leste, cui gloria in s&#x00E6;cula s&#x00E6;culorum. Amen.</ab>
<ab  n="19"> Saluta Priscam, et Aquilam, et Onesiphori domum.</ab>
<ab  n="20"> Erastus remansit Corinthi. Trophimum autem reliqui infirmum Mileti.</ab>
<ab  n="21"> Festina ante hiemem venire. Salutant te Eubulus, et Pudens, et Linus, et Claudia, et fratres omnes.</ab>
<ab  n="22"> Dominus Jesus Christus cum spiritu tuo. Gratia vobiscum. Amen.</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Senior Gajo carissimo, quem ego diligo in veritate.</ab>
<ab  n="2"> Carissime, de omnibus orationem facio prospere te ingredi, et valere sicut prospere agit anima tua.&#x00B6;</ab>
<ab  n="3"> Gavisus sum valde venientibus fratribus, et testimonium perhibentibus veritati tu&#x00E6;, sicut tu in veritate ambulas.</ab>
<ab  n="4"> Majorem horum non habeo gratiam, quam ut audiam filios meos in veritate ambulare.</ab>
<ab  n="5"> Carissime, fideliter facis quidquid operaris in fratres, et hoc in peregrinos,</ab>
<ab  n="6"> qui testimonium reddiderunt caritati tu&#x00E6; in conspectu ecclesi&#x00E6; : quos, benefaciens, deduces digne Deo.</ab>
<ab  n="7"> Pro nomine enim ejus profecti sunt, nihil accipientes a gentibus.</ab>
<ab  n="8"> Nos ergo debemus suscipere hujusmodi, ut cooperatores simus veritatis.&#x00B6;</ab>
<ab  n="9"> Scripsissem forsitan ecclesi&#x00E6; : sed is qui amat primatum gerere in eis, Diotrephes, non recipit nos :</ab>
<ab  n="10"> propter hoc si venero, commonebo ejus opera, qu&#x00E6; facit, verbis malignis garriens in nos : et quasi non ei ista sufficiant, neque ipse suscipit fratres : et eos qui suscipiunt, prohibet, et de ecclesia ejicit.</ab>
<ab  n="11"> Carissime, noli imitari malum, sed quod bonum est. Qui benefacit, ex Deo est : qui malefacit, non vidit Deum.&#x00B6;</ab>
<ab  n="12"> Demetrio testimonium redditur ab omnibus, et ab ipsa veritate, sed et nos testimonium perhibemus : et nosti quoniam testimonium nostrum verum est.&#x00B6;</ab>
<ab  n="13"> Multa habui tibi scribere : sed nolui per atramentum et calamum scribere tibi.</ab>
<ab  n="14"> Spero autem protinus te videre, et os ad os loquemur. Pax tibi. Salutant te amici. Saluta amicos nominatim.</ab>
</div>
</div>

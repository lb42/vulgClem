<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Pr&#x00E6;varicatus est autem Moab in Isra&#x00EB;l, postquam mortuus est Achab.</ab>
<ab  n="2"> Ceciditque Ochozias per cancellos c&#x0153;naculi sui, quod habebat in Samaria, et &#x00E6;grotavit : misitque nuntios, dicens ad eos : Ite, consulite Beelzebub deum Accaron, utrum vivere queam de infirmitate mea hac.</ab>
<ab  n="3"> Angelus autem Domini locutus est ad Eliam Thesbiten, dicens : Surge, et ascende in occursum nuntiorum regis Samari&#x00E6;, et dices ad eos : Numquid non est Deus in Isra&#x00EB;l, ut eatis ad consulendum Beelzebub deum Accaron ?</ab>
<ab  n="4"> Quam ob rem h&#x00E6;c dicit Dominus : De lectulo, super quem ascendisti, non descendes, sed morte morieris. Et abiit Elias.</ab>
<ab  n="5"> Reversique sunt nuntii ad Ochoziam. Qui dixit eis : Quare reversi estis ?</ab>
<ab  n="6"> At illi responderunt ei : Vir occurrit nobis, et dixit ad nos : Ite, et revertimini ad regem qui misit vos, et dicetis ei : H&#x00E6;c dicit Dominus : Numquid quia non erat Deus in Isra&#x00EB;l, mittis ut consulatur Beelzebub deus Accaron ? idcirco de lectulo, super quem ascendisti, non descendes, sed morte morieris.</ab>
<ab  n="7"> Qui dixit eis : Cujus figur&#x00E6; et habitus est vir ille, qui occurrit vobis, et locutus est verba h&#x00E6;c ?</ab>
<ab  n="8"> At illi dixerunt : Vir pilosus, et zona pellicea accinctus renibus. Qui ait : Elias Thesbites est.&#x00B6;</ab>
<ab  n="9"> Misitque ad eum quinquagenarium principem, et quinquaginta qui erant sub eo. Qui ascendit ad eum : sedentique in vertice montis, ait : Homo Dei, rex pr&#x00E6;cepit ut descendas.</ab>
<ab  n="10"> Respondensque Elias, dixit quinquagenario : Si homo Dei sum, descendat ignis de c&#x00E6;lo, et devoret te, et quinquaginta tuos. Descendit itaque ignis de c&#x00E6;lo, et devoravit eum, et quinquaginta qui erant cum eo.</ab>
<ab  n="11"> Rursumque misit ad eum principem quinquagenarium alterum, et quinquaginta cum eo. Qui locutus est illi : Homo Dei, h&#x00E6;c dicit rex : Festina, descende.</ab>
<ab  n="12"> Respondens Elias, ait : Si homo Dei ego sum, descendat ignis de c&#x00E6;lo, et devoret te, et quinquaginta tuos. Descendit ergo ignis de c&#x00E6;lo, et devoravit illum, et quinquaginta ejus.</ab>
<ab  n="13"> Iterum misit principem quinquagenarium tertium, et quinquaginta qui erant cum eo. Qui cum venisset, curvavit genua contra Eliam, et precatus est eum, et ait : Homo Dei, noli despicere animam meam, et animas servorum tuorum qui mecum sunt.</ab>
<ab  n="14"> Ecce descendit ignis de c&#x00E6;lo, et devoravit duos principes quinquagenarios primos, et quinquagenos qui cum eis erant : sed nunc obsecro ut miserearis anim&#x00E6; me&#x00E6;.</ab>
<ab  n="15"> Locutus est autem angelus Domini ad Eliam, dicens : Descende cum eo : ne timeas. Surrexit igitur, et descendit cum eo ad regem,</ab>
<ab  n="16"> et locutus est ei : H&#x00E6;c dicit Dominus : Quia misisti nuntios ad consulendum Beelzebub deum Accaron, quasi non esset Deus in Isra&#x00EB;l a quo posses interrogare sermonem, ideo de lectulo super quem ascendisti, non descendes, sed morte morieris.</ab>
<ab  n="17"> Mortuus est ergo juxta sermonem Domini quem locutus est Elias, et regnavit Joram frater ejus pro eo, anno secundo Joram filii Josaphat regis Jud&#x00E6; : non enim habebat filium.</ab>
<ab  n="18"> Reliqua autem verborum Ochozi&#x00E6; qu&#x00E6; operatus est, nonne h&#x00E6;c scripta sunt in libro sermonum dierum regum Isra&#x00EB;l ?</ab>
</div>
<div type="chap" n="2">
<ab  n="1"> Factum est autem cum levare vellet Dominus Eliam per turbinem in c&#x00E6;lum, ibant Elias et Eliseus de Galgalis.</ab>
<ab  n="2"> Dixitque Elias ad Eliseum : Sede hic, quia Dominus misit me usque in Bethel. Cui ait Eliseus : Vivit Dominus, et vivit anima tua, quia non derelinquam te. Cumque descendissent Bethel,</ab>
<ab  n="3"> egressi sunt filii prophetarum qui erant in Bethel, ad Eliseum, et dixerunt ei : Numquid nosti quia hodie Dominus tollet dominum tuum a te ? Qui respondit : Et ego novi : silete.</ab>
<ab  n="4"> Dixit autem Elias ad Eliseum : Sede hic, quia Dominus misit me in Jericho. Et ille ait : Vivit Dominus, et vivit anima tua, quia non derelinquam te. Cumque venissent Jericho,</ab>
<ab  n="5"> accesserunt filii prophetarum qui erant in Jericho, ad Eliseum, et dixerunt ei : Numquid nosti quia Dominus hodie tollet dominum tuum a te ? Et ait : Et ego novi : silete.</ab>
<ab  n="6"> Dixit autem ei Elias : Sede hic, quia Dominus misit me usque ad Jordanem. Qui ait : Vivit Dominus, et vivit anima tua, quia non derelinquam te. Ierunt igitur ambo pariter,</ab>
<ab  n="7"> et quinquaginta viri de filiis prophetarum secuti sunt eos, qui et steterunt e contra, longe : illi autem ambo stabant super Jordanem.</ab>
<ab  n="8"> Tulitque Elias pallium suum, et involvit illud, et percussit aquas : qu&#x00E6; divis&#x00E6; sunt in utramque partem, et transierunt ambo per siccum.</ab>
<ab  n="9"> Cumque transissent, Elias dixit ad Eliseum : Postula quod vis ut faciam tibi, antequam tollar a te. Dixitque Eliseus : Obsecro ut fiat in me duplex spiritus tuus.</ab>
<ab  n="10"> Qui respondit : Rem difficilem postulasti : attamen si videris me quando tollar a te, erit tibi quod petisti : si autem non videris, non erit.&#x00B6;</ab>
<ab  n="11"> Cumque pergerent, et incedentes sermocinarentur, ecce currus igneus, et equi ignei diviserunt utrumque : et ascendit Elias per turbinem in c&#x00E6;lum.</ab>
<ab  n="12"> Eliseus autem videbat, et clamabat : Pater mi, pater mi, currus Isra&#x00EB;l, et auriga ejus. Et non vidit eum amplius : apprehenditque vestimenta sua, et scidit illa in duas partes.</ab>
<ab  n="13"> Et levavit pallium Eli&#x00E6;, quod ceciderat ei : reversusque stetit super ripam Jordanis,</ab>
<ab  n="14"> et pallio Eli&#x00E6;, quod ceciderat ei, percussit aquas, et non sunt divis&#x00E6; : et dixit : Ubi est Deus Eli&#x00E6; etiam nunc ? Percussitque aquas, et divis&#x00E6; sunt huc atque illuc, et transiit Eliseus.</ab>
<ab  n="15"> Videntes autem filii prophetarum qui erant in Jericho e contra, dixerunt : Requievit spiritus Eli&#x00E6; super Eliseum. Et venientes in occursum ejus, adoraverunt eum proni in terram,</ab>
<ab  n="16"> dixeruntque illi : Ecce cum servis tuis sunt quinquaginta viri fortes qui possunt ire, et qu&#x00E6;rere dominum tuum, ne forte tulerit eum spiritus Domini, et projecerit eum in unum montium, aut in unam vallium. Qui ait : Nolite mittere.</ab>
<ab  n="17"> Co&#x00EB;geruntque eum donec acquiesceret, et diceret : Mittite. Et miserunt quinquaginta viros : qui cum qu&#x00E6;sissent tribus diebus, non invenerunt.</ab>
<ab  n="18"> Et reversi sunt ad eum : at ille habitabat in Jericho, et dixit eis : Numquid non dixi vobis : Nolite mittere ?</ab>
<ab  n="19"> Dixerunt quoque viri civitatis ad Eliseum : Ecce habitatio civitatis hujus optima est, sicut tu ipse, domine, perspicis : sed aqu&#x00E6; pessim&#x00E6; sunt, et terra sterilis.</ab>
<ab  n="20"> At ille ait : Afferte mihi vas novum, et mittite in illud sal. Quod cum attulissent,</ab>
<ab  n="21"> egressus ad fontem aquarum misit in illum sal, et ait : H&#x00E6;c dicit Dominus : Sanavi aquas has, et non erit ultra in eis mors, neque sterilitas.</ab>
<ab  n="22"> Sanat&#x00E6; sunt ergo aqu&#x00E6; usque in diem hanc, juxta verbum Elisei quod locutus est.</ab>
<ab  n="23"> Ascendit autem inde in Bethel : cumque ascenderet per viam, pueri parvi egressi sunt de civitate, et illudebant ei, dicentes : Ascende calve, ascende calve.</ab>
<ab  n="24"> Qui cum respexisset, vidit eos, et maledixit eis in nomine Domini : egressique sunt duo ursi de saltu, et laceraverunt ex eis quadraginta duos pueros.</ab>
<ab  n="25"> Abiit autem inde in montem Carmeli, et inde reversus est in Samariam.</ab>
</div>
<div type="chap" n="3">
<ab  n="1"> Joram vero filius Achab regnavit super Isra&#x00EB;l in Samaria anno decimooctavo Josaphat regis Jud&#x00E6; : regnavitque duodecim annis.</ab>
<ab  n="2"> Et fecit malum coram Domino, sed non sicut pater suus et mater : tulit enim statuas Baal quas fecerat pater ejus.</ab>
<ab  n="3"> Verumtamen in peccatis Jeroboam filii Nabat, qui peccare fecit Isra&#x00EB;l, adh&#x00E6;sit, nec recessit ab eis.</ab>
<ab  n="4"> Porro Mesa rex Moab nutriebat pecora multa, et solvebat regi Isra&#x00EB;l centum millia agnorum, et centum millia arietum cum velleribus suis.</ab>
<ab  n="5"> Cumque mortuus fuisset Achab, pr&#x00E6;varicatus est f&#x0153;dus quod habebat cum rege Isra&#x00EB;l.</ab>
<ab  n="6"> Egressus est igitur rex Joram in die illa de Samaria, et recensuit universum Isra&#x00EB;l.</ab>
<ab  n="7"> Misitque ad Josaphat regem Juda, dicens : Rex Moab recessit a me : veni mecum contra eum ad pr&#x00E6;lium. Qui respondit : Ascendam : qui meus est, tuus est : populus meus, populus tuus, et equi mei, equi tui.</ab>
<ab  n="8"> Dixitque : Per quam viam ascendemus ? At ille respondit : Per desertum Idum&#x00E6;&#x00E6;.</ab>
<ab  n="9"> Perrexerunt igitur rex Isra&#x00EB;l, et rex Juda, et rex Edom, et circuierunt per viam septem dierum, nec erat aqua exercitui et jumentis qu&#x00E6; sequebantur eos.</ab>
<ab  n="10"> Dixitque rex Isra&#x00EB;l : Heu ! heu ! heu ! congregavit nos Dominus tres reges ut traderet in manus Moab.</ab>
<ab  n="11"> Et ait Josaphat : Estne hic propheta Domini, ut deprecemur Dominum per eum ? Et respondit unus de servis regis Isra&#x00EB;l : Est hic Eliseus filius Saphat, qui fundebat aquam super manus Eli&#x00E6;.</ab>
<ab  n="12"> Et ait Josaphat : Est apud eum sermo Domini. Descenditque ad eum rex Isra&#x00EB;l, et Josaphat rex Juda, et rex Edom.&#x00B6;</ab>
<ab  n="13"> Dixit autem Eliseus ad regem Isra&#x00EB;l : Quid mihi et tibi est ? vade ad prophetas patris tui et matris tu&#x00E6;. Et ait illi rex Isra&#x00EB;l : Quare congregavit Dominus tres reges hos ut traderet eos in manus Moab ?</ab>
<ab  n="14"> Dixitque ad eum Eliseus : Vivit Dominus exercituum, in cujus conspectu sto, quod si non vultum Josaphat regis Jud&#x00E6; erubescerem, non attendissem quidem te, nec respexissem.</ab>
<ab  n="15"> Nunc autem adducite mihi psaltem. Cumque caneret psaltes, facta est super eum manus Domini, et ait :</ab>
<ab  n="16"> H&#x00E6;c dicit Dominus : Facite alveum torrentis hujus fossas et fossas.</ab>
<ab  n="17"> H&#x00E6;c enim dicit Dominus : Non videbitis ventum, neque pluviam : et alveus iste replebitur aquis, et bibetis vos, et famili&#x00E6; vestr&#x00E6;, et jumenta vestra.</ab>
<ab  n="18"> Parumque est hoc in conspectu Domini : insuper tradet etiam Moab in manus vestras.</ab>
<ab  n="19"> Et percutietis omnem civitatem munitam, et omnem urbem electam, et universum lignum fructiferum succidetis, cunctosque fontes aquarum obturabitis, et omnem agrum egregium operietis lapidibus.</ab>
<ab  n="20"> Factum est igitur mane, quando sacrificium offerri solet, et ecce aqu&#x00E6; veniebant per viam Edom, et repleta est terra aquis.</ab>
<ab  n="21"> Universi autem Moabit&#x00E6; audientes quod ascendissent reges ut pugnarent adversum eos, convocaverunt omnes qui accincti erant balteo desuper, et steterunt in terminis.</ab>
<ab  n="22"> Primoque mane surgentes, et orto jam sole ex adverso aquarum, viderunt Moabit&#x00E6; e contra aquas rubras quasi sanguinem,</ab>
<ab  n="23"> dixeruntque : Sanguis gladii est : pugnaverunt reges contra se, et c&#x00E6;si sunt mutuo : nunc perge ad pr&#x00E6;dam, Moab.</ab>
<ab  n="24"> Perrexeruntque in castra Isra&#x00EB;l : porro consurgens Isra&#x00EB;l, percussit Moab : at illi fugerunt coram eis. Venerunt igitur qui vicerant, et percusserunt Moab,</ab>
<ab  n="25"> et civitates destruxerunt : et omnem agrum optimum, mittentes singuli lapides, repleverunt : et universos fontes aquarum obturaverunt : et omnia ligna fructifera succiderunt, ita ut muri tantum fictiles remanerent : et circumdata est civitas a fundibulariis, et magna ex parte percussa.</ab>
<ab  n="26"> Quod cum vidisset rex Moab, pr&#x00E6;valuisse scilicet hostes, tulit secum septingentos viros educentes gladium, ut irrumperent ad regem Edom : et non potuerunt.</ab>
<ab  n="27"> Arripiensque filium suum primogenitum, qui regnaturus erat pro eo, obtulit holocaustum super murum : et facta est indignatio magna in Isra&#x00EB;l, statimque recesserunt ab eo, et reversi sunt in terram suam.</ab>
</div>
<div type="chap" n="4">
<ab  n="1"> Mulier autem qu&#x00E6;dam de uxoribus prophetarum clamabat ad Eliseum, dicens : Servus tuus vir meus mortuus est, et tu nosti quia servus tuus fuit timens Dominum : et ecce creditor venit ut tollat duos filios meos ad serviendum sibi.</ab>
<ab  n="2"> Cui dixit Eliseus : Quid vis ut faciam tibi ? dic mihi, quid habes in domo tua ? At illa respondit : Non habeo ancilla tua quidquam in domo mea, nisi parum olei quo ungar.</ab>
<ab  n="3"> Cui ait : Vade, pete mutuo ab omnibus vicinis tuis vasa vacua non pauca,</ab>
<ab  n="4"> et ingredere, et claude ostium tuum cum intrinsecus fueris tu, et filii tui : et mitte inde in omnia vasa h&#x00E6;c, et cum plena fuerint, tolles.</ab>
<ab  n="5"> Ivit itaque mulier, et clausit ostium super se, et super filios suos : illi offerebant vasa, et illa infundebat.</ab>
<ab  n="6"> Cumque plena fuissent vasa, dixit ad filium suum : Affer mihi adhuc vas. Et ille respondit : Non habeo. Stetitque oleum.</ab>
<ab  n="7"> Venit autem illa, et indicavit homini Dei. Et ille : Vade, inquit, vende oleum, et redde creditori tuo : tu autem, et filii tui vivite de reliquo.&#x00B6;</ab>
<ab  n="8"> Facta est autem qu&#x00E6;dam dies, et transibat Eliseus per Sunam : erat autem ibi mulier magna, qu&#x00E6; tenuit eum ut comederet panem : cumque frequenter inde transiret, divertebat ad eam ut comederet panem.</ab>
<ab  n="9"> Qu&#x00E6; dixit ad virum suum : Animadverto quod vir Dei sanctus est iste, qui transit per nos frequenter.</ab>
<ab  n="10"> Faciamus ergo ei c&#x0153;naculum parvum, et ponamus ei in eo lectulum, et mensam, et sellam, et candelabrum, ut cum venerit ad nos, maneat ibi.</ab>
<ab  n="11"> Facta est ergo dies qu&#x00E6;dam, et veniens divertit in c&#x0153;naculum, et requievit ibi.</ab>
<ab  n="12"> Dixitque ad Giezi puerum suum : Voca Sunamitidem istam. Qui cum vocasset eam, et illa stetisset coram eo,</ab>
<ab  n="13"> dixit ad puerum suum : Loquere ad eam : Ecce, sedule in omnibus ministrasti nobis : quid vis ut faciam tibi ? numquid habes negotium, et vis ut loquar regi, sive principi militi&#x00E6; ? Qu&#x00E6; respondit : In medio populi mei habito.</ab>
<ab  n="14"> Et ait : Quid ergo vult ut faciam ei ? Dixitque Giezi : Ne qu&#x00E6;ras : filium enim non habet, et vir ejus senex est.</ab>
<ab  n="15"> Pr&#x00E6;cepit itaque ut vocaret eam : qu&#x00E6; cum vocata fuisset, et stetisset ante ostium,</ab>
<ab  n="16"> dixit ad eam : In tempore isto, et in hac eadem hora, si vita comes fuerit, habebis in utero filium. At illa respondit : Noli qu&#x00E6;so, domine mi vir Dei, noli mentiri ancill&#x00E6; tu&#x00E6;.</ab>
<ab  n="17"> Et concepit mulier, et peperit filium in tempore, et in hora eadem, qua dixerat Eliseus.&#x00B6;</ab>
<ab  n="18"> Crevit autem puer : et cum esset qu&#x00E6;dam dies, et egressus isset ad patrem suum, ad messores,</ab>
<ab  n="19"> ait patri suo : Caput meum doleo, caput meum doleo. At ille dixit puero : Tolle, et duc eum ad matrem suam.</ab>
<ab  n="20"> Qui cum tulisset, et duxisset eum ad matrem suam, posuit eum illa super genua sua usque ad meridiem, et mortuus est.</ab>
<ab  n="21"> Ascendit autem, et collocavit eum super lectulum hominis Dei, et clausit ostium : et egressa,</ab>
<ab  n="22"> vocavit virum suum, et ait : Mitte mecum, obsecro, unum de pueris, et asinam, ut excurram usque ad hominem Dei, et revertar.</ab>
<ab  n="23"> Qui ait illi : Quam ob causam vadis ad eum ? hodie non sunt calend&#x00E6;, neque sabbatum. Qu&#x00E6; respondit : Vadam.</ab>
<ab  n="24"> Stravitque asinam, et pr&#x00E6;cepit puero : Mina, et propera : ne mihi moram facias in eundo : et hoc age quod pr&#x00E6;cipio tibi.</ab>
<ab  n="25"> Profecta est igitur, et venit ad virum Dei in montem Carmeli : cumque vidisset eam vir Dei e contra, ait ad Giezi puerum suum : Ecce Sunamitis illa.</ab>
<ab  n="26"> Vade ergo in occursum ejus, et dic ei : Recte ne agitur circa te, et circa virum tuum, et circa filium tuum ? Qu&#x00E6; respondit : Recte.</ab>
<ab  n="27"> Cumque venisset ad virum Dei in montem, apprehendit pedes ejus : et accessit Giezi ut amoveret eam. Et ait homo Dei : Dimitte illam : anima enim ejus in amaritudine est, et Dominus celavit a me, et non indicavit mihi.</ab>
<ab  n="28"> Qu&#x00E6; dixit illi : Numquid petivi filium a domino meo ? numquid non dixi tibi : Ne illudas me ?</ab>
<ab  n="29"> Et ille ait ad Giezi : Accinge lumbos tuos, et tolle baculum meum in manu tua, et vade. Si occurrerit tibi homo, non salutes eum : et si salutaverit te quispiam, non respondeas illi : et pones baculum meum super faciem pueri.</ab>
<ab  n="30"> Porro mater pueri ait : Vivit Dominus, et vivit anima tua, non dimittam te. Surrexit ergo, et secutus est eam.</ab>
<ab  n="31"> Giezi autem pr&#x00E6;cesserat ante eos, et posuerat baculum super faciem pueri, et non erat vox, neque sensus : reversusque est in occursum ejus, et nuntiavit ei, dicens : Non surrexit puer.</ab>
<ab  n="32"> Ingressus est ergo Eliseus domum, et ecce puer mortuus jacebat in lectulo ejus :</ab>
<ab  n="33"> ingressusque clausit ostium super se et super puerum, et oravit ad Dominum.</ab>
<ab  n="34"> Et ascendit, et incubuit super puerum : posuitque os suum super os ejus, et oculos suos super oculos ejus, et manus suas super manus ejus : et incurvavit se super eum, et calefacta est caro pueri.</ab>
<ab  n="35"> At ille reversus, deambulavit in domo, semel huc atque illuc : et ascendit, et incubuit super eum : et oscitavit puer septies, aperuitque oculos.</ab>
<ab  n="36"> At ille vocavit Giezi, et dixit ei : Voca Sunamitidem hanc. Qu&#x00E6; vocata, ingressa est ad eum. Qui ait : Tolle filium tuum.</ab>
<ab  n="37"> Venit illa, et corruit ad pedes ejus, et adoravit super terram : tulitque filium suum, et egressa est.&#x00B6;</ab>
<ab  n="38"> Et Eliseus reversus est in Galgala. Erat autem fames in terra, et filii prophetarum habitabant coram eo. Dixitque uni de pueris suis : Pone ollam grandem, et coque pulmentum filiis prophetarum.</ab>
<ab  n="39"> Et egressus est unus in agrum ut colligeret herbas agrestes : invenitque quasi vitem silvestrem, et collegit ex ea colocynthidas agri, et implevit pallium suum, et reversus concidit in ollam pulmenti : nesciebat enim quid esset.</ab>
<ab  n="40"> Infuderunt ergo sociis ut comederent : cumque gustassent de coctione, clamaverunt, dicentes : Mors in olla, vir Dei. Et non potuerunt comedere.</ab>
<ab  n="41"> At ille : Afferte, inquit, farinam. Cumque tulissent, misit in ollam, et ait : Infunde turb&#x00E6;, ut comedant. Et non fuit amplius quidquam amaritudinis in olla.</ab>
<ab  n="42"> Vir autem quidam venit de Baalsalisa deferens viro Dei panes primitiarum, viginti panes hordeaceos, et frumentum novum in pera sua. At ille dixit : Da populo, ut comedat.</ab>
<ab  n="43"> Responditque ei minister ejus : Quantum est hoc, ut apponam centum viris ? Rursum ille ait : Da populo, ut comedat : h&#x00E6;c enim dicit Dominus : Comedent, et supererit.</ab>
<ab  n="44"> Posuit itaque coram eis : qui comederunt, et superfuit juxta verbum Domini.</ab>
</div>
<div type="chap" n="5">
<ab  n="1"> Naaman princeps militi&#x00E6; regis Syri&#x00E6; erat vir magnus apud dominum suum, et honoratus : per illum enim dedit Dominus salutem Syri&#x00E6; : erat autem vir fortis et dives, sed leprosus.</ab>
<ab  n="2"> Porro de Syria egressi fuerant latrunculi, et captivam duxerant de terra Isra&#x00EB;l puellam parvulam, qu&#x00E6; erat in obsequio uxoris Naaman :</ab>
<ab  n="3"> qu&#x00E6; ait ad dominam suam : Utinam fuisset dominus meus ad prophetam qui est in Samaria, profecto curasset eum a lepra quam habet.</ab>
<ab  n="4"> Ingressus est itaque Naaman ad dominum suum, et nuntiavit ei, dicens : Sic et sic locuta est puella de terra Isra&#x00EB;l.</ab>
<ab  n="5"> Dixitque ei rex Syri&#x00E6; : Vade, et mittam litteras ad regem Isra&#x00EB;l. Qui cum profectus esset, et tulisset secum decem talenta argenti, et sex millia aureos, et decem mutatoria vestimentorum,</ab>
<ab  n="6"> detulit litteras ad regem Isra&#x00EB;l in h&#x00E6;c verba : Cum acceperis epistolam hanc, scito quod miserim ad te Naaman servum meum, ut cures eum a lepra sua.</ab>
<ab  n="7"> Cumque legisset rex Isra&#x00EB;l litteras, scidit vestimenta sua, et ait : Numquid deus ego sum, ut occidere possim et vivificare, quia iste misit ad me ut curem hominem a lepra sua ? animadvertite, et videte quod occasiones qu&#x00E6;rat adversum me.</ab>
<ab  n="8"> Quod cum audisset Eliseus vir Dei, scidisse videlicet regem Isra&#x00EB;l vestimenta sua, misit ad eum, dicens : Quare scidisti vestimenta tua ? veniat ad me, et sciat esse prophetam in Isra&#x00EB;l.</ab>
<ab  n="9"> Venit ergo Naaman cum equis et curribus, et stetit ad ostium domus Elisei :</ab>
<ab  n="10"> misitque ad eum Eliseus nuntium, dicens : Vade, et lavare septies in Jordane, et recipiet sanitatem caro tua, atque mundaberis.</ab>
<ab  n="11"> Iratus Naaman recedebat, dicens : Putabam quod egrederetur ad me, et stans invocaret nomen Domini Dei sui, et tangeret manu sua locum lepr&#x00E6;, et curaret me.</ab>
<ab  n="12"> Numquid non meliores sunt Abana et Pharphar fluvii Damasci, omnibus aquis Isra&#x00EB;l, ut laver in eis, et munder ? Cum ergo vertisset se, et abiret indignans,</ab>
<ab  n="13"> accesserunt ad eum servi sui, et locuti sunt ei : Pater, etsi rem grandem dixisset tibi propheta, certe facere debueras : quanto magis quia nunc dixit tibi : Lavare, et mundaberis ?</ab>
<ab  n="14"> Descendit, et lavit in Jordane septies juxta sermonem viri Dei : et restituta est caro ejus sicut caro pueri parvuli, et mundatus est.</ab>
<ab  n="15"> Reversusque ad virum Dei cum universo comitatu suo, venit, et stetit coram eo, et ait : Vere scio quod non sit alius deus in universa terra, nisi tantum in Isra&#x00EB;l. Obsecro itaque ut accipias benedictionem a servo tuo.</ab>
<ab  n="16"> At ille respondit : Vivit Dominus, ante quem sto, quia non accipiam. Cumque vim faceret, penitus non acquievit.</ab>
<ab  n="17"> Dixitque Naaman : Ut vis : sed, obsecro, concede mihi servo tuo ut tollam onus duorum burdonum de terra : non enim faciet ultra servus tuus holocaustum aut victimam diis alienis, nisi Domino.</ab>
<ab  n="18"> Hoc autem solum est, de quo depreceris Dominum pro servo tuo, quando ingredietur dominus meus templum Remmon ut adoret : et illo innitente super manum meam, si adoravero in templo Remmon, adorante eo in eodem loco, ut ignoscat mihi Dominus servo tuo pro hac re.</ab>
<ab  n="19"> Qui dixit ei : Vade in pace. Abiit ergo ab eo electo terr&#x00E6; tempore.&#x00B6;</ab>
<ab  n="20"> Dixitque Giezi puer viri Dei : Pepercit dominus meus Naaman Syro isti, ut non acciperet ab eo qu&#x00E6; attulit : vivit Dominus, quia curram post eum, et accipiam ab eo aliquid.</ab>
<ab  n="21"> Et secutus est Giezi post tergum Naaman : quem cum vidisset ille currentem ad se, desiliit de curru in occursum ejus, et ait : Rectene sunt omnia ?</ab>
<ab  n="22"> Et ille ait : Recte. Dominus meus misit me ad te dicens : Modo venerunt ad me duo adolescentes de monte Ephraim, ex filiis prophetarum : da eis talentum argenti, et vestes mutatorias duplices.</ab>
<ab  n="23"> Dixitque Naaman : Melius est ut accipias duo talenta. Et co&#x00EB;git eum, ligavitque duo talenta argenti in duobus saccis, et duplicia vestimenta, et imposuit duobus pueris suis, qui et portaverunt coram eo.</ab>
<ab  n="24"> Cumque venisset jam vesperi, tulit de manu eorum, et reposuit in domo, dimisitque viros, et abierunt.</ab>
<ab  n="25"> Ipse autem ingressus, stetit coram domino suo. Et dixit Eliseus : Unde venis, Giezi ? Qui respondit : Non ivit servus tuus quoquam.</ab>
<ab  n="26"> At ille ait : Nonne cor meum in pr&#x00E6;senti erat, quando reversus est homo de curru suo in occursum tui ? nunc igitur accepisti argentum, et accepisti vestes ut emas oliveta, et vineas, et oves, et boves, et servos, et ancillas.</ab>
<ab  n="27"> Sed et lepra Naaman adh&#x00E6;rebit tibi, et semini tuo usque in sempiternum. Et egressus est ab eo leprosus quasi nix.</ab>
</div>
<div type="chap" n="6">
<ab  n="1"> Dixerunt autem filii prophetarum ad Eliseum : Ecce locus in quo habitamus coram te, angustus est nobis.</ab>
<ab  n="2"> Eamus usque ad Jordanem, et tollant singuli de silva materias singulas, ut &#x00E6;dificemus nobis ibi locum ad habitandum. Qui dixit : Ite.</ab>
<ab  n="3"> Et ait unus ex illis : Veni ergo et tu cum servis tuis. Respondit : Ego veniam.</ab>
<ab  n="4"> Et abiit cum eis. Cumque venissent ad Jordanem, c&#x00E6;debant ligna.</ab>
<ab  n="5"> Accidit autem ut cum unus materiam succidisset, caderet ferrum securis in aquam : exclamavitque ille, et ait : Heu ! heu ! heu ! domine mi : et hoc ipsum mutuo acceperam.</ab>
<ab  n="6"> Dixit autem homo Dei : Ubi cecidit ? At ille monstravit ei locum. Pr&#x00E6;cidit ergo lignum, et misit illuc : natavitque ferrum,</ab>
<ab  n="7"> et ait : Tolle. Qui extendit manum, et tulit illud.&#x00B6;</ab>
<ab  n="8"> Rex autem Syri&#x00E6; pugnabat contra Isra&#x00EB;l, consiliumque iniit cum servis suis, dicens : In loco illo et illo ponamus insidias.</ab>
<ab  n="9"> Misit itaque vir Dei ad regem Isra&#x00EB;l, dicens : Cave ne transeas in locum illum : quia ibi Syri in insidiis sunt.</ab>
<ab  n="10"> Misit itaque rex Isra&#x00EB;l ad locum quem dixerat ei vir Dei, et pr&#x00E6;occupavit eum, et observavit se ibi non semel neque bis.</ab>
<ab  n="11"> Conturbatumque est cor regis Syri&#x00E6; pro hac re : et convocatis servis suis, ait : Quare non indicatis mihi quis proditor mei sit apud regem Isra&#x00EB;l ?</ab>
<ab  n="12"> Dixitque unus servorum ejus : Nequaquam, domine mi rex, sed Eliseus propheta qui est in Isra&#x00EB;l, indicat regi Isra&#x00EB;l omnia verba qu&#x00E6;cumque locutus fueris in conclavi tuo.</ab>
<ab  n="13"> Dixitque eis : Ite, et videte ubi sit, ut mittam, et capiam eum. Annuntiaveruntque ei, dicentes : Ecce in Dothan.</ab>
<ab  n="14"> Misit ergo illuc equos et currus, et robur exercitus : qui cum venissent nocte, circumdederunt civitatem.</ab>
<ab  n="15"> Consurgens autem diluculo minister viri Dei, egressus vidit exercitum in circuitu civitatis, et equos et currus : nuntiavitque ei, dicens : Heu ! heu ! heu ! domine mi : quid faciemus ?</ab>
<ab  n="16"> At ille respondit : Noli timere : plures enim nobiscum sunt, quam cum illis.</ab>
<ab  n="17"> Cumque orasset Eliseus, ait : Domine, aperi oculos hujus, ut videat. Et aperuit Dominus oculos pueri, et vidit : et ecce mons plenus equorum et curruum igneorum in circuitu Elisei.</ab>
<ab  n="18"> Hostes vero descenderunt ad eum : porro Eliseus oravit ad Dominum, dicens : Percute, obsecro, gentem hanc c&#x00E6;citate. Percussitque eos Dominus ne viderent, juxta verbum Elisei.</ab>
<ab  n="19"> Dixit autem ad eos Eliseus : Non est h&#x00E6;c via, neque ista est civitas : sequimini me, et ostendam vobis virum quem qu&#x00E6;ritis. Duxit ergo eos in Samariam :</ab>
<ab  n="20"> cumque ingressi fuissent in Samariam, dixit Eliseus : Domine, aperi oculos istorum, ut videant. Aperuitque Dominus oculos eorum, et viderunt se esse in medio Samari&#x00E6;.</ab>
<ab  n="21"> Dixitque rex Isra&#x00EB;l ad Eliseum, cum vidisset eos : Numquid percutiam eos, pater mi ?</ab>
<ab  n="22"> At ille ait : Non percuties : neque enim cepisti eos gladio et arcu tuo, ut percutias : sed pone panem et aquam coram eis, ut comedant et bibant, et vadant ad dominum suum.</ab>
<ab  n="23"> Appositaque est eis ciborum magna pr&#x00E6;paratio, et comederunt et biberunt, et dimisit eos, abieruntque ad dominum suum, et ultra non venerunt latrones Syri&#x00E6; in terram Isra&#x00EB;l.&#x00B6;</ab>
<ab  n="24"> Factum est autem post h&#x00E6;c, congregavit Benadad rex Syri&#x00E6; universum exercitum suum, et ascendit, et obsidebat Samariam.</ab>
<ab  n="25"> Factaque est fames magna in Samaria : et tamdiu obsessa est, donec venundaretur caput asini octoginta argenteis, et quarta pars cabi stercoris columbarum quinque argenteis.</ab>
<ab  n="26"> Cumque rex Isra&#x00EB;l transiret per murum, mulier qu&#x00E6;dam exclamavit ad eum, dicens : Salva me, domine mi rex.</ab>
<ab  n="27"> Qui ait : Non te salvat Dominus : unde te possum salvare ? de area, vel de torculari ? Dixitque ad eam rex : Quid tibi vis ? Qu&#x00E6; respondit :</ab>
<ab  n="28"> Mulier ista dixit mihi : Da filium tuum, ut comedamus eum hodie, et filium meum comedemus cras.</ab>
<ab  n="29"> Coximus ergo filium meum, et comedimus. Dixique ei die altera : Da filium tuum, ut comedamus eum. Qu&#x00E6; abscondit filium suum.</ab>
<ab  n="30"> Quod cum audisset rex, scidit vestimenta sua, et transibat per murum. Viditque omnis populus cilicium quo vestitus erat ad carnem intrinsecus.</ab>
<ab  n="31"> Et ait rex : H&#x00E6;c mihi faciat Deus, et h&#x00E6;c addat, si steterit caput Elisei filii Saphat super ipsum hodie.</ab>
<ab  n="32"> Eliseus autem sedebat in domo sua, et senes sedebant cum eo. Pr&#x00E6;misit itaque virum : et antequam veniret nuntius ille, dixit ad senes : Numquid scitis quod miserit filius homicid&#x00E6; hic, ut pr&#x00E6;cidatur caput meum ? videte ergo : cum venerit nuntius, claudite ostium, et non sinatis eum introire : ecce enim sonitus pedum domini ejus post eum est.</ab>
<ab  n="33"> Adhuc illo loquente eis, apparuit nuntius qui veniebat ad eum. Et ait : Ecce, tantum malum a Domino est : quid amplius expectabo a Domino ?</ab>
</div>
<div type="chap" n="7">
<ab  n="1"> Dixit autem Eliseus : Audite verbum Domini : H&#x00E6;c dicit Dominus : In tempore hoc cras modius simil&#x00E6; uno statere erit, et duo modii hordei statere uno, in porta Samari&#x00E6;.</ab>
<ab  n="2"> Respondens unus de ducibus, super cujus manum rex incumbebat, homini Dei, ait : Si Dominus fecerit etiam cataractas in c&#x00E6;lo, numquid poterit esse quod loqueris ? Qui ait : Videbis oculis tuis, et inde non comedes.</ab>
<ab  n="3"> Quatuor ergo viri erant leprosi juxta introitum port&#x00E6; : qui dixerunt ad invicem : Quid hic esse volumus donec moriamur ?</ab>
<ab  n="4"> sive ingredi voluerimus civitatem, fame moriemur : sive manserimus hic, moriendum nobis est : venite ergo, et transfugiamus ad castra Syri&#x00E6; : si pepercerint nobis, vivemus : si autem occidere voluerint, nihilominus moriemur.</ab>
<ab  n="5"> Surrexerunt ergo vesperi, ut venirent ad castra Syri&#x00E6;. Cumque venissent ad principium castrorum Syri&#x00E6;, nullum ibidem repererunt.</ab>
<ab  n="6"> Siquidem Dominus sonitum audiri fecerat in castris Syri&#x00E6;, curruum, et equorum, et exercitus plurimi : dixeruntque ad invicem : Ecce mercede conduxit adversum nos rex Isra&#x00EB;l reges Heth&#x00E6;orum et &#x00C6;gyptiorum, et venerunt super nos.</ab>
<ab  n="7"> Surrexerunt ergo, et fugerunt in tenebris, et dereliquerunt tentoria sua, et equos et asinos, in castris, fugeruntque animas tantum suas salvare cupientes.</ab>
<ab  n="8"> Igitur cum venissent leprosi illi ad principium castrorum, ingressi sunt unum tabernaculum, et comederunt et biberunt : tuleruntque inde argentum, et aurum, et vestes, et abierunt, et absconderunt : et rursum reversi sunt ad aliud tabernaculum, et inde similiter auferentes absconderunt.</ab>
<ab  n="9"> Dixeruntque ad invicem : Non recte facimus : h&#x00E6;c enim dies boni nuntii est. Si tacuerimus et noluerimus nuntiare usque mane, sceleris arguemur : venite, eamus, et nuntiemus in aula regis.</ab>
<ab  n="10"> Cumque venissent ad portam civitatis, narraverunt eis, dicentes : Ivimus ad castra Syri&#x00E6;, et nullum ibidem reperimus hominem, nisi equos et asinos alligatos, et fixa tentoria.</ab>
<ab  n="11"> Ierunt ergo portarii, et nuntiaverunt in palatio regis intrinsecus.</ab>
<ab  n="12"> Qui surrexit nocte, et ait ad servos suos : Dico vobis quid fecerint nobis Syri : sciunt quia fame laboramus, et idcirco egressi sunt de castris, et latitant in agris, dicentes : Cum egressi fuerint de civitate, capiemus eos vivos, et tunc civitatem ingredi poterimus.</ab>
<ab  n="13"> Respondit autem unus servorum ejus : Tollamus quinque equos qui remanserunt in urbe (quia ipsi tantum sunt in universa multitudine Isra&#x00EB;l, alii enim consumpti sunt), et mittentes, explorare poterimus.</ab>
<ab  n="14"> Adduxerunt ergo duos equos, misitque rex in castra Syrorum, dicens : Ite, et videte.</ab>
<ab  n="15"> Qui abierunt post eos usque ad Jordanem : ecce autem omnis via plena erat vestibus et vasis qu&#x00E6; projecerant Syri cum turbarentur : reversique nuntii indicaverunt regi.</ab>
<ab  n="16"> Et egressus populus diripuit castra Syri&#x00E6; : factusque est modius simil&#x00E6; statere uno, et duo modii hordei statere uno, juxta verbum Domini.</ab>
<ab  n="17"> Porro rex ducem illum, in cujus manu incumbebat, constituit ad portam : quem conculcavit turba in introitu port&#x00E6;, et mortuus est, juxta quod locutus fuerat vir Dei, quando descenderat rex ad eum.</ab>
<ab  n="18"> Factumque est secundum sermonem viri Dei quem dixerat regi, quando ait : Duo modii hordei statere uno erunt, et modius simil&#x00E6; statere uno, hoc eodem tempore cras in porta Samari&#x00E6; :</ab>
<ab  n="19"> quando responderat dux ille viro Dei, et dixerat : Etiamsi Dominus fecerit cataractas in c&#x00E6;lo, numquid poterit fieri quod loqueris ? Et dixit ei : Videbis oculis tuis, et inde non comedes.</ab>
<ab  n="20"> Evenit ergo ei sicut pr&#x00E6;dictum fuerat, et conculcavit eum populus in porta, et mortuus est.</ab>
</div>
<div type="chap" n="8">
<ab  n="1"> Eliseus autem locutus est ad mulierem cujus vivere fecerat filium, dicens : Surge, vade tu et domus tua, et peregrinare ubicumque repereris : vocavit enim Dominus famem, et veniet super terram septem annis.</ab>
<ab  n="2"> Qu&#x00E6; surrexit, et fecit juxta verbum hominis Dei : et vadens cum domo sua, peregrinata est in terra Philisthiim diebus multis.</ab>
<ab  n="3"> Cumque finiti essent anni septem, reversa est mulier de terra Philisthiim : et egressa est ut interpellaret regem pro domo sua, et pro agris suis.</ab>
<ab  n="4"> Rex autem loquebatur cum Giezi puero viri Dei, dicens : Narra mihi omnia magnalia qu&#x00E6; fecit Eliseus.</ab>
<ab  n="5"> Cumque ille narraret regi quomodo mortuum suscitasset, apparuit mulier cujus vivificaverat filium, clamans ad regem pro domo sua, et pro agris suis. Dixitque Giezi : Domine mi rex, h&#x00E6;c est mulier, et hic est filius ejus quem suscitavit Eliseus.</ab>
<ab  n="6"> Et interrogavit rex mulierem : qu&#x00E6; narravit ei. Deditque ei rex eunuchum unum, dicens : Restitue ei omnia qu&#x00E6; sua sunt, et universos reditus agrorum, a die qua reliquit terram usque ad pr&#x00E6;sens.&#x00B6;</ab>
<ab  n="7"> Venit quoque Eliseus Damascum, et Benadad rex Syri&#x00E6; &#x00E6;grotabat : nuntiaveruntque ei, dicentes : Venit vir Dei huc.</ab>
<ab  n="8"> Et ait rex ad Haza&#x00EB;l : Tolle tecum munera, et vade in occursum viri Dei, et consule Dominum per eum, dicens : Si evadere potero de infirmitate mea hac ?</ab>
<ab  n="9"> Ivit igitur Haza&#x00EB;l in occursum ejus, habens secum munera, et omnia bona Damasci, onera quadraginta camelorum. Cumque stetisset coram eo, ait : Filius tuus Benadad rex Syri&#x00E6; misit me ad te, dicens : Si sanari potero de infirmitate mea hac ?</ab>
<ab  n="10"> Dixitque ei Eliseus : Vade, dic ei : Sanaberis : porro ostendit mihi Dominus quia morte morietur.</ab>
<ab  n="11"> Stetique cum eo, et conturbatus est usque ad suffusionem vultus : flevitque vir Dei.</ab>
<ab  n="12"> Cui Haza&#x00EB;l ait : Quare dominus meus flet ? At ille dixit : Quia scio qu&#x00E6; facturus sis filiis Isra&#x00EB;l mala. Civitates eorum munitas igne succendes, et juvenes eorum interficies gladio, et parvulos eorum elides, et pr&#x00E6;gnantes divides.</ab>
<ab  n="13"> Dixitque Haza&#x00EB;l : Quid enim sum servus tuus canis, ut faciam rem istam magnam ? Et ait Eliseus : Ostendit mihi Dominus te regem Syri&#x00E6; fore.</ab>
<ab  n="14"> Qui cum recessisset ab Eliseo, venit ad dominum suum. Qui ait ei : Quid dixit tibi Eliseus ? At ille respondit : Dixit mihi : Recipies sanitatem.</ab>
<ab  n="15"> Cumque venisset dies altera, tulit stragulum, et infudit aquam, et expandit super faciem ejus : quo mortuo, regnavit Haza&#x00EB;l pro eo.&#x00B6;</ab>
<ab  n="16"> Anno quinto Joram filii Achab regis Isra&#x00EB;l, et Josaphat regis Juda, regnavit Joram filius Josaphat rex Juda.</ab>
<ab  n="17"> Triginta duorum annorum erat cum regnare c&#x0153;pisset, et octo annis regnavit in Jerusalem.</ab>
<ab  n="18"> Ambulavitque in viis regum Isra&#x00EB;l, sicut ambulaverat domus Achab : filia enim Achab erat uxor ejus : et fecit quod malum est in conspectu Domini.</ab>
<ab  n="19"> Noluit autem Dominus disperdere Judam, propter David servum suum, sicut promiserat ei, ut daret illi lucernam, et filiis ejus cunctis diebus.</ab>
<ab  n="20"> In diebus ejus recessit Edom ne esset sub Juda, et constituit sibi regem.</ab>
<ab  n="21"> Venitque Joram Seira, et omnes currus cum eo : et surrexit nocte, percussitque Idum&#x00E6;os qui eum circumdederant, et principes curruum : populus autem fugit in tabernacula sua.</ab>
<ab  n="22"> Recessit ergo Edom ne esset sub Juda, usque ad diem hanc. Tunc recessit et Lobna in tempore illo.</ab>
<ab  n="23"> Reliqua autem sermonum Joram, et universa qu&#x00E6; fecit, nonne h&#x00E6;c scripta sunt in libro verborum dierum regum Juda ?</ab>
<ab  n="24"> Et dormivit Joram cum patribus suis, sepultusque est cum eis in civitate David, et regnavit Ochozias filius ejus pro eo.&#x00B6;</ab>
<ab  n="25"> Anno duodecimo Joram filii Achab regis Isra&#x00EB;l regnavit Ochozias filius Joram regis Jud&#x00E6;.</ab>
<ab  n="26"> Viginti duorum annorum erat Ochozias cum regnare c&#x0153;pisset, et uno anno regnavit in Jerusalem : nomen matris ejus Athalia filia Amri regis Isra&#x00EB;l.</ab>
<ab  n="27"> Et ambulavit in viis domus Achab : et fecit quod malum est coram Domino, sicut domus Achab : gener enim domus Achab fuit.</ab>
<ab  n="28"> Abiit quoque cum Joram filio Achab ad pr&#x00E6;liandum contra Haza&#x00EB;l regem Syri&#x00E6; in Ramoth Galaad, et vulneraverunt Syri Joram.</ab>
<ab  n="29"> Qui reversus est ut curaretur in Jezrahel, quia vulneraverant eum Syri in Ramoth pr&#x00E6;liantem contra Haza&#x00EB;l regem Syri&#x00E6;. Porro Ochozias filius Joram rex Juda descendit invisere Joram filium Achab in Jezrahel, quia &#x00E6;grotabat ibi.</ab>
</div>
<div type="chap" n="9">
<ab  n="1"> Eliseus autem prophetes vocavit unum de filiis prophetarum, et ait illi : Accinge lumbos tuos, et tolle lenticulam olei hanc in manu tua, et vade in Ramoth Galaad.</ab>
<ab  n="2"> Cumque veneris illuc, videbis Jehu filium Josaphat filii Namsi : et ingressus suscitabis eum de medio fratrum suorum, et introduces in interius cubiculum.</ab>
<ab  n="3"> Tenensque lenticulam olei, fundes super caput ejus, et dices : H&#x00E6;c dicit Dominus : Unxi te regem super Isra&#x00EB;l. Aperiesque ostium, et fugies, et non ibi subsistes.</ab>
<ab  n="4"> Abiit ergo adolescens puer prophet&#x00E6; in Ramoth Galaad,</ab>
<ab  n="5"> et ingressus est illuc : ecce autem principes exercitus sedebant : et ait : Verbum mihi ad te, o princeps. Dixitque Jehu : Ad quem ex omnibus nobis ? At ille dixit : Ad te, o princeps.</ab>
<ab  n="6"> Et surrexit, et ingressus est cubiculum : at ille fudit oleum super caput ejus, et ait : H&#x00E6;c dicit Dominus Deus Isra&#x00EB;l : Unxi te regem super populum Domini Isra&#x00EB;l,</ab>
<ab  n="7"> et percuties domum Achab domini tui, et ulciscar sanguinem servorum meorum prophetarum, et sanguinem omnium servorum Domini de manu Jezabel.</ab>
<ab  n="8"> Perdamque omnem domum Achab : et interficiam de Achab mingentem ad parietem, et clausum et novissimum in Isra&#x00EB;l.</ab>
<ab  n="9"> Et dabo domum Achab sicut domum Jeroboam filii Nabat, et sicut domum Baasa filii Ahia.</ab>
<ab  n="10"> Jezabel quoque comedent canes in agro Jezrahel, nec erit qui sepeliat eam. Aperuitque ostium, et fugit.</ab>
<ab  n="11"> Jehu autem egressus est ad servos domini sui : qui dixerunt ei : Rectene sunt omnia ? quid venit insanus iste ad te ? Qui ait eis : Nostis hominem, et quid locutus sit.</ab>
<ab  n="12"> At ille responderunt : Falsum est, sed magis narra nobis. Qui ait eis : H&#x00E6;c et h&#x00E6;c locutus est mihi, et ait : H&#x00E6;c dicit Dominus : Unxi te regem super Isra&#x00EB;l.</ab>
<ab  n="13"> Festinaverunt itaque, et unusquisque tollens pallium suum posuerunt sub pedibus ejus in similitudinem tribunalis, et cecinerunt tuba, atque dixerunt : Regnavit Jehu.&#x00B6;</ab>
<ab  n="14"> Conjuravit ergo Jehu filius Josaphat filii Namsi contra Joram : porro Joram obsederat Ramoth Galaad, ipse et omnis Isra&#x00EB;l contra Haza&#x00EB;l regem Syri&#x00E6; :</ab>
<ab  n="15"> et reversus fuerat ut curaretur in Jezrahel propter vulnera, quia percusserant eum Syri pr&#x00E6;liantem contra Haza&#x00EB;l regem Syri&#x00E6;. Dixitque Jehu : Si placet vobis, nemo egrediatur profugus de civitate, ne vadat, et nuntiet in Jezrahel.</ab>
<ab  n="16"> Et ascendit, et profectus est in Jezrahel : Joram enim &#x00E6;grotabat ibi, et Ochozias rex Juda descenderat ad visitandum Joram.</ab>
<ab  n="17"> Igitur speculator qui stabat super turrim Jezrahel, vidit globum Jehu venientis, et ait : Video ego globum. Dixitque Joram : Tolle currum, et mitte in occursum eorum, et dicat vadens : Rectene sunt omnia ?</ab>
<ab  n="18"> Abiit ergo qui ascenderat currum, in occursum ejus, et ait : H&#x00E6;c dicit rex : Pacatane sunt omnia ? Dixitque Jehu : Quid tibi et paci ? transi, et sequere me. Nuntiavit quoque speculator, dicens : Venit nuntius ad eos, et non revertitur.</ab>
<ab  n="19"> Misit etiam currum equorum secundum : venitque ad eos, et ait : H&#x00E6;c dicit rex : Numquid pax est ? Et ait Jehu : Quid tibi et paci ? transi, et sequere me.</ab>
<ab  n="20"> Nuntiavit autem speculator, dicens : Venit usque ad eos, et non revertitur : est autem incessus quasi incessus Jehu filii Namsi, pr&#x00E6;ceps enim graditur.</ab>
<ab  n="21"> Et ait Joram : Junge currum. Junxeruntque currum ejus, et egressus est Joram rex Isra&#x00EB;l, et Ochozias rex Juda, singuli in curribus suis, egressique sunt in occursum Jehu, et invenerunt eum in agro Naboth Jezrahelit&#x00E6;.</ab>
<ab  n="22"> Cumque vidisset Joram Jehu, dixit : Pax est, Jehu ? At ille respondit : Qu&#x00E6; pax ? adhuc fornicationes Jezabel matris tu&#x00E6;, et veneficia ejus multa, vigent.</ab>
<ab  n="23"> Convertit autem Joram manum suam, et fugiens ait ad Ochoziam : Insidi&#x00E6;, Ochozia.</ab>
<ab  n="24"> Porro Jehu tetendit arcum manu, et percussit Joram inter scapulas : et egressa est sagitta per cor ejus, statimque corruit in curru suo.</ab>
<ab  n="25"> Dixitque Jehu ad Badacer ducem : Tolle, projice eum in agro Naboth Jezrahelit&#x00E6; : memini enim quando ego et tu sedentes in curru sequebamur Achab patrem hujus, quod Dominus onus hoc levaverit super eum, dicens :</ab>
<ab  n="26"> Si non pro sanguine Naboth, et pro sanguine filiorum ejus, quem vidi heri, ait Dominus, reddam tibi in agro isto, dicit Dominus. Nunc ergo tolle, et projice eum in agrum juxta verbum Domini.&#x00B6;</ab>
<ab  n="27"> Ochozias autem rex Juda videns hoc, fugit per viam domus horti : persecutusque est eum Jehu, et ait : Etiam hunc percutite in curru suo. Et percusserunt eum in ascensu Gaver, qui est juxta Jeblaam : qui fugit in Mageddo, et mortuus est ibi.</ab>
<ab  n="28"> Et imposuerunt eum servi ejus super currum suum, et tulerunt in Jerusalem : sepelieruntque eum in sepulchro cum patribus suis in civitate David.&#x00B6;</ab>
<ab  n="29"> Anno undecimo Joram filii Achab, regnavit Ochozias super Judam,</ab>
<ab  n="30"> venitque Jehu in Jezrahel. Porro Jezabel, introitu ejus audito, depinxit oculos suos stibio, et ornavit caput suum, et respexit per fenestram</ab>
<ab  n="31"> ingredientem Jehu per portam, et ait : Numquid pax potest esse Zambri, qui interfecit dominum suum ?</ab>
<ab  n="32"> Levavitque Jehu faciem suam ad fenestram, et ait : Qu&#x00E6; est ista ? et inclinaverunt se ad eum duo vel tres eunuchi.</ab>
<ab  n="33"> At ille dixit eis : Pr&#x00E6;cipitate eam deorsum : et pr&#x00E6;cipitaverunt eam, aspersusque est sanguine paries, et equorum ungul&#x00E6; conculcaverunt eam.</ab>
<ab  n="34"> Cumque introgressus esset ut comederet biberetque, ait : Ite, et videte maledictam illam, et sepelite eam : quia filia regis est.</ab>
<ab  n="35"> Cumque issent ut sepelirent eam, non invenerunt nisi calvariam, et pedes, et summas manus.</ab>
<ab  n="36"> Reversique nuntiaverunt ei. Et ait Jehu : Sermo Domini est, quem locutus est per servum suum Eliam Thesbiten, dicens : In agro Jezrahel comedent canes carnes Jezabel,</ab>
<ab  n="37"> et erunt carnes Jezabel sicut stercus super faciem terr&#x00E6; in agro Jezrahel, ita ut pr&#x00E6;tereuntes dicant : H&#x00E6;ccine est illa Jezabel ?</ab>
</div>
<div type="chap" n="10">
<ab  n="1"> Erant autem Achab septuaginta filii in Samaria : scripsit ergo Jehu litteras, et misit in Samariam, ad optimates civitatis, et ad majores natu, et ad nutritios Achab, dicens :</ab>
<ab  n="2"> Statim ut acceperitis litteras has, qui habetis filios domini vestri, et currus, et equos, et civitates firmas, et arma,</ab>
<ab  n="3"> eligite meliorem, et eum qui vobis placuerit de filiis domini vestri, et eum ponite super solium patris sui, et pugnate pro domo domini vestri.</ab>
<ab  n="4"> Timuerunt illi vehementer, et dixerunt : Ecce duo reges non potuerunt stare coram eo, et quomodo nos valebimus resistere ?</ab>
<ab  n="5"> Miserunt ergo pr&#x00E6;positi domus, et pr&#x00E6;fecti civitatis, et majores natu, et nutritii, ad Jehu, dicentes : Servi tui sumus : qu&#x00E6;cumque jusseris faciemus, nec constituemus nobis regem : qu&#x00E6;cumque tibi placent, fac.</ab>
<ab  n="6"> Rescripsit autem eis litteras secundo, dicens : Si mei estis, et obeditis mihi, tollite capita filiorum domini vestri, et venite ad me hac eadem hora cras in Jezrahel. Porro filii regis, septuaginta viri, apud optimates civitates nutriebantur.</ab>
<ab  n="7"> Cumque venissent litteras ad eos, tulerunt filios regis, et occiderunt septuaginta viros, et posuerunt capita eorum in cophinis, et miserunt ad eum in Jezrahel.</ab>
<ab  n="8"> Venit autem nuntius, et indicavit ei, dicens : Attulerunt capita filiorum regis. Qui respondit : Ponite ea ad duos acervos juxta introitum port&#x00E6; usque mane.</ab>
<ab  n="9"> Cumque diluxisset, egressus est, et stans dixit ad omnem populum : Justi estis : si ego conjuravi contra dominum meum et interfeci eum, quis percussit omnes hos ?</ab>
<ab  n="10"> videte ergo nunc quoniam non cecidit de sermonibus Domini in terram, quos locutus est Dominus super domum Achab : et Dominus fecit quod locutus est in manu servi sui Eli&#x00E6;.</ab>
<ab  n="11"> Percussit igitur Jehu omnes qui reliqui erant de domo Achab in Jezrahel, et universos optimates ejus, et notos, et sacerdotes, donec non remanerent ex eo reliqui&#x00E6;.&#x00B6;</ab>
<ab  n="12"> Et surrexit, et venit in Samariam : cumque venisset ad Cameram pastorum in via,</ab>
<ab  n="13"> invenit fratres Ochozi&#x00E6; regis Juda : dixitque ad eos : Quinam estis vos ? Qui responderunt : Fratres Ochozi&#x00E6; sumus, et descendimus ad salutandos filios regis, et filios regin&#x00E6;.</ab>
<ab  n="14"> Qui ait : Comprehendite eos vivos. Quos cum comprehendissent vivos, jugulaverunt eos in cisterna juxta Cameram, quadraginta duos viros : et non reliquit ex eis quemquam.</ab>
<ab  n="15"> Cumque abiisset inde, invenit Jonadab filium Rechab in occursum sibi, et benedixit ei. Et ait ad eum : Numquid est cor tuum rectum, sicut cor meum cum corde tuo ? Et ait Jonadab : Est. Si est, inquit, da manum tuam. Qui dedit ei manum suam. At ille levavit eum ad se in currum :</ab>
<ab  n="16"> dixitque ad eum : Veni mecum, et vide zelum meum pro Domino. Et impositum in curru suo</ab>
<ab  n="17"> duxit in Samariam. Et percussit omnes qui reliqui fuerant de Achab in Samaria usque ad unum, juxta verbum Domini quod locutus est per Eliam.&#x00B6;</ab>
<ab  n="18"> Congregavit ergo Jehu omnem populum, et dixit ad eos : Achab coluit Baal parum, ego autem colam eum amplius.</ab>
<ab  n="19"> Nunc igitur omnes prophetas Baal, et universos servos ejus, et cunctos sacerdotes ipsius vocate ad me : nullus sit qui non veniat : sacrificium enim grande est mihi Baal : quicumque defuerit, non vivet. Porro Jehu faciebat hoc insidiose, ut disperderet cultores Baal.</ab>
<ab  n="20"> Et dixit : Sanctificate diem solemnem Baal. Vocavitque,</ab>
<ab  n="21"> et misit in universos terminos Isra&#x00EB;l, et venerunt cuncti servi Baal : non fuit residuus ne unus quidem qui non veniret. Et ingressi sunt templum Baal : et repleta est domus Baal, a summo usque ad summum.</ab>
<ab  n="22"> Dixitque his qui erant super vestes : Proferte vestimenta universis servis Baal. Et protulerunt eis vestes.</ab>
<ab  n="23"> Ingressusque Jehu, et Jonadab filius Rechab, templum Baal, ait cultoribus Baal : Perquirite, et videte, ne quis forte vobiscum sit de servis Domini, sed ut sint servi Baal soli.</ab>
<ab  n="24"> Ingressi sunt igitur ut facerent victimas et holocausta : Jehu autem pr&#x00E6;paraverat sibi foris octoginta viros, et dixerat eis : Quicumque fugerit de hominibus his, quos ego adduxero in manus vestras, anima ejus erit pro anima illius.</ab>
<ab  n="25"> Factum est autem, cum completum esset holocaustum, pr&#x00E6;cepit Jehu militibus et ducibus suis : Ingredimini, et percutite eos : nullus evadat. Percusseruntque eos in ore gladii, et projecerunt milites et duces : et ierunt in civitatem templi Baal,</ab>
<ab  n="26"> et protulerunt statuam de fano Baal, et combusserunt,</ab>
<ab  n="27"> et comminuerunt eam. Destruxerunt quoque &#x00E6;dem Baal, et fecerunt pro ea latrinas usque in diem hanc.&#x00B6;</ab>
<ab  n="28"> Delevit itaque Jehu Baal de Isra&#x00EB;l :</ab>
<ab  n="29"> verumtamen a peccatis Jeroboam filii Nabat, qui peccare fecit Isra&#x00EB;l, non recessit, nec dereliquit vitulos aureos qui erant in Bethel et in Dan.</ab>
<ab  n="30"> Dixit autem Dominus ad Jehu : Quia studiose egisti quod rectum erat, et placebat in oculis meis, et omnia qu&#x00E6; erant in corde meo fecisti contra domum Achab : filii tui usque ad quartam generationem sedebunt super thronum Isra&#x00EB;l.</ab>
<ab  n="31"> Porro Jehu non custodivit ut ambularet in lege Domini Dei Isra&#x00EB;l in toto corde suo : non enim recessit a peccatis Jeroboam, qui peccare fecerat Isra&#x00EB;l.</ab>
<ab  n="32"> In diebus illis c&#x0153;pit Dominus t&#x00E6;dere super Isra&#x00EB;l : percussitque eos Haza&#x00EB;l in universis finibus Isra&#x00EB;l,</ab>
<ab  n="33"> a Jordane contra orientalem plagam, omnem terram Galaad, et Gad, et Ruben, et Manasse, ab Aro&#x00EB;r, qu&#x00E6; est super torrentem Arnon, et Galaad, et Basan.</ab>
<ab  n="34"> Reliqua autem verborum Jehu, et universa qu&#x00E6; fecit, et fortitudo ejus, nonne h&#x00E6;c scripta sunt in libro verborum dierum regum Isra&#x00EB;l ?</ab>
<ab  n="35"> Et dormivit Jehu cum patribus suis, sepelieruntque eum in Samaria : et regnavit Joachaz filius ejus pro eo.</ab>
<ab  n="36"> Dies autem quos regnavit Jehu super Isra&#x00EB;l, viginti et octo anni sunt in Samaria.</ab>
</div>
<div type="chap" n="11">
<ab  n="1"> Athalia vero mater Ochozi&#x00E6;, videns mortuum filium suum, surrexit, et interfecit omne semen regium.</ab>
<ab  n="2"> Tollens autem Josaba filia regis Joram, soror Ochozi&#x00E6;, Joas filium Ochozi&#x00E6;, furata est eum de medio filiorum regis qui interficiebantur, et nutricem ejus de triclinio : et abscondit eum a facie Athali&#x00E6; ut non interficeretur.</ab>
<ab  n="3"> Eratque cum ea sex annis clam in domo Domini : porro Athalia regnavit super terram.&#x00B6;</ab>
<ab  n="4"> Anno autem septimo misit Jojada, et assumens centuriones et milites, introduxit ad se in templum Domini, pepigitque cum eis f&#x0153;dus : et adjurans eos in domo Domini, ostendit eis filium regis :</ab>
<ab  n="5"> et pr&#x00E6;cepit illis, dicens : Iste est sermo, quem facere debetis :</ab>
<ab  n="6"> tertia pars vestrum intro&#x00EB;at sabbato, et observet excubias domus regis. Tertia autem pars sit ad portam Sur, et tertia pars sit ad portam qu&#x00E6; est post habitaculum scutariorum : et custodietis excubias domus Messa.</ab>
<ab  n="7"> Du&#x00E6; vero partes e vobis, omnes egredientes sabbato, custodiant excubias domus Domini circa regem.</ab>
<ab  n="8"> Et vallabitis eum, habentes arma in manibus vestris : si quis autem ingressus fuerit septum templi, interficiatur : eritisque cum rege intro&#x00EB;unte et egrediente.</ab>
<ab  n="9"> Et fecerunt centuriones juxta omnia qu&#x00E6; pr&#x00E6;ceperat eis Jojada sacerdos : et assumentes singuli viros suos qui ingrediebantur sabbatum, cum his qui egrediebantur sabbato, venerunt ad Jojadam sacerdotem.</ab>
<ab  n="10"> Qui dedit eis hastas et arma regis David, qu&#x00E6; erant in domo Domini.</ab>
<ab  n="11"> Et steterunt singuli habentes arma in manu sua, a parte templi dextera usque ad partem sinistram altaris et &#x00E6;dis, circum regem.</ab>
<ab  n="12"> Produxitque filium regis, et posuit super eum diadema et testimonium : feceruntque eum regem, et unxerunt : et plaudentes manu, dixerunt : Vivat rex.</ab>
<ab  n="13"> Audivit autem Athalia vocem populi currentis : et ingressa ad turbas in templum Domini,</ab>
<ab  n="14"> vidit regem stantem super tribunal juxta morem, et cantores, et tubas prope eum, omnemque populum terr&#x00E6; l&#x00E6;tantem, et canentem tubis : et scidit vestimenta sua, clamavitque : Conjuratio, conjuratio.</ab>
<ab  n="15"> Pr&#x00E6;cepit autem Jojada centurionibus qui erant super exercitum, et ait eis : Educite eam extra septa templi, et quicumque eam secutus fuerit, feriatur gladio. Dixerat enim sacerdos : Non occidatur in templo Domini.</ab>
<ab  n="16"> Imposueruntque ei manus, et impegerunt eam per viam introitus equorum, juxta palatium, et interfecta est ibi.</ab>
<ab  n="17"> Pepigit ergo Jojada f&#x0153;dus inter Dominum, et inter regem, et inter populum, ut esset populus Domini : et inter regem et populum.</ab>
<ab  n="18"> Ingressusque est omnis populus terr&#x00E6; templum Baal, et destruxerunt aras ejus, et imagines contriverunt valide : Mathan quoque sacerdotem Baal occiderunt coram altari. Et posuit sacerdos custodias in domo Domini.</ab>
<ab  n="19"> Tulitque centuriones, et Cerethi et Phelethi legiones, et omnem populum terr&#x00E6;, deduxeruntque regem de domo Domini : et venerunt per viam port&#x00E6; scutariorum in palatium, et sedit super thronum regum.</ab>
<ab  n="20"> L&#x00E6;tatusque est omnis populus terr&#x00E6;, et civitas conquievit : Athalia autem occisa est gladio in domo regis.</ab>
<ab  n="21"> Septemque annorum erat Joas, cum regnare c&#x0153;pisset.</ab>
</div>
<div type="chap" n="12">
<ab  n="1"> Anno septimo Jehu, regnavit Joas : et quadraginta annis regnavit in Jerusalem. Nomen matris ejus Sebia de Bersabee.</ab>
<ab  n="2"> Fecitque Joas rectum coram Domino cunctis diebus quibus docuit eum Jojada sacerdos.</ab>
<ab  n="3"> Verumtamen excelsa non abstulit : adhuc enim populus immolabat, et adolebat in excelsis incensum.&#x00B6;</ab>
<ab  n="4"> Dixitque Joas ad sacerdotes : Omnem pecuniam sanctorum, qu&#x00E6; illata fuerit in templum Domini a pr&#x00E6;tereuntibus, qu&#x00E6; offertur pro pretio anim&#x00E6;, et quam sponte et arbitrio cordis sui inferunt in templum Domini :</ab>
<ab  n="5"> accipiant illam sacerdotes juxta ordinem suum, et instaurent sartatecta domus, si quid necessarium viderint instauratione.</ab>
<ab  n="6"> Igitur usque ad vigesimum tertium annum regis Joas, non instauraverunt sacerdotes sartatecta templi.</ab>
<ab  n="7"> Vocavitque rex Joas Jojadam pontificem et sacerdotes, dicens eis : Quare sartatecta non instauratis templi ? nolite ergo amplius accipere pecuniam juxta ordinem vestrum, sed ad instaurationem templi reddite eam.</ab>
<ab  n="8"> Prohibitique sunt sacerdotes ultra accipere pecuniam a populo, et instaurare sartatecta domus.</ab>
<ab  n="9"> Et tulit Jojada pontifex gazophylacium unum, aperuitque foramen desuper, et posuit illud juxta altare ad dexteram ingredientium domum Domini : mittebantque in eo sacerdotes qui custodiebant ostia, omnem pecuniam qu&#x00E6; deferebatur ad templum Domini.</ab>
<ab  n="10"> Cumque viderent nimiam pecuniam esse in gazophylacio, ascendebat scriba regis, et pontifex, effundebantque et numerabant pecuniam qu&#x00E6; inveniebatur in domo Domini :</ab>
<ab  n="11"> et dabant eam juxta numerum atque mensuram in manu eorum qui pr&#x00E6;erant c&#x00E6;mentariis domus Domini : qui impendebant eam in fabris lignorum et in c&#x00E6;mentariis, iis qui operabantur in domo Domini,</ab>
<ab  n="12"> et sartatecta faciebant : et in iis qui c&#x00E6;debant saxa, et ut emerent ligna, et lapides, qui excidebantur, ita ut impleretur instauratio domus Domini in universis qu&#x00E6; indigebant expensa ad muniendam domum.</ab>
<ab  n="13"> Verumtamen non fiebant ex eadem pecunia hydri&#x00E6; templi Domini, et fuscinul&#x00E6;, et thuribula, et tub&#x00E6;, et omne vas aureum et argenteum, de pecunia qu&#x00E6; inferebatur in templum Domini.</ab>
<ab  n="14"> Iis enim qui faciebant opus, dabatur ut instauraretur templum Domini :</ab>
<ab  n="15"> et non fiebat ratio iis hominibus qui accipiebant pecuniam ut distribuerent eam artificibus, sed in fide tractabant eam.</ab>
<ab  n="16"> Pecuniam vero pro delicto, et pecuniam pro peccatis non inferebant in templum Domini, quia sacerdotum erat.&#x00B6;</ab>
<ab  n="17"> Tunc ascendit Haza&#x00EB;l rex Syri&#x00E6;, et pugnabat contra Geth, cepitque eam : et direxit faciem suam ut ascenderet in Jerusalem.</ab>
<ab  n="18"> Quam ob rem tulit Joas rex Juda omnia sanctificata qu&#x00E6; consecraverant Josaphat, et Joram, et Ochozias, patres ejus reges Juda, et qu&#x00E6; ipse obtulerat : et universum argentum quod inveniri potuit in thesauris templi Domini et in palatio regis : misitque Haza&#x00EB;li regi Syri&#x00E6;, et recessit ab Jerusalem.</ab>
<ab  n="19"> Reliqua autem sermonum Joas, et universa qu&#x00E6; fecit, nonne h&#x00E6;c scripta sunt in libro verborum dierum regum Juda ?</ab>
<ab  n="20"> Surrexerunt autem servi ejus, et conjuraverunt inter se, percusseruntque Joas in domo Mello in descensu Sella.</ab>
<ab  n="21"> Josachar namque filius Semaath, et Jozabad filius Somer servi ejus, percusserunt eum, et mortuus est : et sepelierunt eum cum patribus suis in civitate David : regnavitque Amasias filius ejus pro eo.</ab>
</div>
<div type="chap" n="13">
<ab  n="1"> Anno vigesimo tertio Joas filii Ochozi&#x00E6; regis Juda, regnavit Joachaz filius Jehu super Isra&#x00EB;l in Samaria decem et septem annis.</ab>
<ab  n="2"> Et fecit malum coram Domino, secutusque est peccata Jeroboam filii Nabat, qui peccare fecit Isra&#x00EB;l, et non declinavit ab eis.</ab>
<ab  n="3"> Iratusque est furor Domini contra Isra&#x00EB;l, et tradidit eos in manu Haza&#x00EB;l regis Syri&#x00E6;, et in manu Benadad filii Haza&#x00EB;l, cunctis diebus.</ab>
<ab  n="4"> Deprecatus est autem Joachaz faciem Domini, et audivit eum Dominus : vidit enim angustiam Isra&#x00EB;l, quia attriverat eos rex Syri&#x00E6; :</ab>
<ab  n="5"> et dedit Dominus salvatorem Isra&#x00EB;li, et liberatus est de manu regis Syri&#x00E6; : habitaveruntque filii Isra&#x00EB;l in tabernaculis suis sicut heri et nudiustertius.</ab>
<ab  n="6"> Verumtamen non recesserunt a peccatis domus Jeroboam, qui peccare fecit Isra&#x00EB;l, sed in ipsis ambulaverunt : siquidem et lucus permansit in Samaria.</ab>
<ab  n="7"> Et non sunt derelicti Joachaz de populo nisi quinquaginta equites, et decem currus, et decem millia peditum : interfecerat enim eos rex Syri&#x00E6;, et redegerat quasi pulverem in tritura are&#x00E6;.</ab>
<ab  n="8"> Reliqua autem sermonum Joachaz, et universa qu&#x00E6; fecit, et fortitudo ejus, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="9"> Dormivitque Joachaz cum patribus suis, et sepelierunt eum in Samaria : regnavitque Joas filius ejus pro eo.</ab>
<ab  n="10"> Anno trigesimo septimo Joas regis Juda, regnavit Joas filius Joachaz super Isra&#x00EB;l in Samaria sedecim annis.</ab>
<ab  n="11"> Et fecit quod malum est in conspectu Domini : non declinavit ab omnibus peccatis Jeroboam filii Nabat, qui peccare fecit Isra&#x00EB;l, sed in ipsis ambulavit.</ab>
<ab  n="12"> Reliqua autem sermonum Joas, et universa qu&#x00E6; fecit, et fortitudo ejus, quomodo pugnaverit contra Amasiam regem Juda, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="13"> Et dormivit Joas cum patribus suis : Jeroboam autem sedit super solium ejus. Porro Joas sepultus est in Samaria cum regibus Isra&#x00EB;l.&#x00B6;</ab>
<ab  n="14"> Eliseus autem &#x00E6;grotabat infirmitate, qua et mortuus est : descenditque ad eum Joas rex Isra&#x00EB;l, et flebat coram eo, dicebatque : Pater mi, pater mi, currus Isra&#x00EB;l et auriga ejus.</ab>
<ab  n="15"> Et ait illi Eliseus : Affer arcum et sagittas. Cumque attulisset ad eum arcum et sagittas,</ab>
<ab  n="16"> dixit ad regem Isra&#x00EB;l : Pone manum tuam super arcum. Et cum posuisset ille manum suam, superposuit Eliseus manus suas manibus regis,</ab>
<ab  n="17"> et ait : Aperi fenestram orientalem. Cumque aperuisset, dixit Eliseus : Jace sagittam. Et jecit. Et ait Eliseus : Sagitta salutis Domini, et sagitta salutis contra Syriam : percutiesque Syriam in Aphec, donec consumas eam.</ab>
<ab  n="18"> Et ait : Tolle sagittas. Qui cum tulisset, rursum dixit ei : Percute jaculo terram. Et cum percussisset tribus vicibus, et stetisset,</ab>
<ab  n="19"> iratus est vir Dei contra eum, et ait : Si percussisses quinquies, aut sexies, sive septies, percussisses Syriam usque ad consumptionem : nunc autem tribus vicibus percuties eam.</ab>
<ab  n="20"> Mortuus est ergo Eliseus, et sepelierunt eum. Latrunculi autem de Moab venerunt in terram in ipso anno.</ab>
<ab  n="21"> Quidam autem sepelientes hominem, viderunt latrunculos, et projecerunt cadaver in sepulchro Elisei. Quod cum tetigisset ossa Elisei, revixit homo, et stetit super pedes suos.&#x00B6;</ab>
<ab  n="22"> Igitur Haza&#x00EB;l rex Syri&#x00E6; afflixit Isra&#x00EB;l cunctis diebus Joachaz :</ab>
<ab  n="23"> et misertus est Dominus eorum, et reversus est ad eos propter pactum suum, quod habebat cum Abraham, et Isaac, et Jacob : et noluit disperdere eos, neque projicere penitus usque in pr&#x00E6;sens tempus.</ab>
<ab  n="24"> Mortuus est autem Haza&#x00EB;l rex Syri&#x00E6;, et regnavit Benadad filius ejus pro eo.</ab>
<ab  n="25"> Porro Joas filius Joachaz tulit urbes de manu Benadad filii Haza&#x00EB;l, quas tulerat de manu Joachaz patris sui jure pr&#x00E6;lii : tribus vicibus percussit eum Joas, et reddidit civitates Isra&#x00EB;l.</ab>
</div>
<div type="chap" n="14">
<ab  n="1"> In anno secundo Joas filii Joachaz regis Isra&#x00EB;l, regnavit Amasias filius Joas regis Juda.</ab>
<ab  n="2"> Viginti quinque annorum erat cum regnare c&#x0153;pisset : viginti autem et novem annis regnavit in Jerusalem. Nomen matris ejus Joadan de Jerusalem.</ab>
<ab  n="3"> Et fecit rectum coram Domino, verumtamen non ut David pater ejus. Juxta omnia qu&#x00E6; fecit Joas pater suus, fecit :</ab>
<ab  n="4"> nisi hoc tantum, quod excelsa non abstulit : adhuc enim populus immolabat, et adolebat incensum in excelsis.</ab>
<ab  n="5"> Cumque obtinuisset regnum, percussit servos suos, qui interfecerant regem patrem suum :</ab>
<ab  n="6"> filios autem eorum qui occiderant, non occidit, juxta quod scriptum est in libro legis Moysi, sicut pr&#x00E6;cepit Dominus, dicens : Non morientur patres pro filiis, neque filii morientur pro patribus : sed unusquisque in peccato suo morietur.</ab>
<ab  n="7"> Ipse percussit Edom in valle Salinarum decem millia, et apprehendit petram in pr&#x00E6;lio, vocavitque nomen ejus Jectehel usque in pr&#x00E6;sentem diem.&#x00B6;</ab>
<ab  n="8"> Tunc misit Amasias nuntios ad Joas filium Joachaz filii Jehu regis Isra&#x00EB;l, dicens : Veni, et videamus nos.</ab>
<ab  n="9"> Remisitque Joas rex Isra&#x00EB;l ad Amasiam regem Juda, dicens : Carduus Libani misit ad cedrum qu&#x00E6; est in Libano, dicens : Da filiam tuam filio meo uxorem. Transieruntque besti&#x00E6; saltus qu&#x00E6; sunt in Libano, et conculcaverunt carduum.</ab>
<ab  n="10"> Percutiens invaluisti super Edom, et sublevavit te cor tuum : contentus esto gloria, et sede in domo tua : quare provocas malum, ut cadas tu et Judas tecum ?</ab>
<ab  n="11"> Et non acquievit Amasias. Ascenditque Joas rex Isra&#x00EB;l, et viderunt se, ipse et Amasias rex Juda, in Bethsames oppido Jud&#x00E6;.</ab>
<ab  n="12"> Percussusque est Juda coram Isra&#x00EB;l, et fugerunt unusquisque in tabernacula sua.</ab>
<ab  n="13"> Amasiam vero regem Juda, filium Joas filii Ochozi&#x00E6;, cepit Joas rex Isra&#x00EB;l in Bethsames, et adduxit eum in Jerusalem : et interrupit murum Jerusalem, a porta Ephraim usque ad portam anguli, quadringentis cubitis.</ab>
<ab  n="14"> Tulitque omne aurum et argentum, et universa vasa qu&#x00E6; inventa sunt in domo Domini et in thesauris regis, et obsides, et reversus est in Samariam.&#x00B6;</ab>
<ab  n="15"> Reliqua autem verborum Joas qu&#x00E6; fecit, et fortitudo ejus qua pugnavit contra Amasiam regem Juda, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="16"> Dormivitque Joas cum patribus suis, et sepultus est in Samaria cum regibus Isra&#x00EB;l, et regnavit Jeroboam filius ejus pro eo.</ab>
<ab  n="17"> Vixit autem Amasias filius Joas rex Juda postquam mortuus est Joas filius Joachaz regis Isra&#x00EB;l, quindecim annis.</ab>
<ab  n="18"> Reliqua autem sermonum Amasi&#x00E6;, nonne h&#x00E6;c scripta sunt in libro sermonum dierum regum Juda ?</ab>
<ab  n="19"> Factaque est contra eum conjuratio in Jerusalem : at ille fugit in Lachis. Miseruntque post eum in Lachis, et interfecerunt eum ibi :</ab>
<ab  n="20"> et asportaverunt in equis, sepultusque est in Jerusalem cum patribus suis in civitate David.</ab>
<ab  n="21"> Tulit autem universus populus Jud&#x00E6; Azariam annos natum sedecim, et constituerunt eum regem pro patre ejus Amasia.</ab>
<ab  n="22"> Ipse &#x00E6;dificavit &#x00C6;lath, et restituit eam Jud&#x00E6;, postquam dormivit rex cum patribus suis.&#x00B6;</ab>
<ab  n="23"> Anno quintodecimo Amasi&#x00E6; filii Joas regis Juda, regnavit Jeroboam filius Joas regis Isra&#x00EB;l in Samaria, quadraginta et uno anno.</ab>
<ab  n="24"> Et fecit quod malum est coram Domino : non recessit ab omnibus peccatis Jeroboam filii Nabat, qui peccare fecit Isra&#x00EB;l.</ab>
<ab  n="25"> Ipse restituit terminos Isra&#x00EB;l ab introitu Emath usque ad mare solitudinis, juxta sermonem Domini Dei Isra&#x00EB;l quem locutus est per servum suum Jonam filium Amathi prophetam, qui erat de Geth, qu&#x00E6; est in Opher.</ab>
<ab  n="26"> Vidit enim Dominus afflictionem Isra&#x00EB;l amaram nimis, et quod consumpti essent usque ad clausos carcere et extremos, et non esset qui auxiliaretur Isra&#x00EB;li.</ab>
<ab  n="27"> Nec locutus est Dominus ut deleret nomen Isra&#x00EB;l de sub c&#x00E6;lo, sed salvavit eos in manu Jeroboam filii Joas.</ab>
<ab  n="28"> Reliqua autem sermonum Jeroboam, et universa qu&#x00E6; fecit, et fortitudo ejus qua pr&#x00E6;liatus est, et quomodo restituit Damascum et Emath Jud&#x00E6; in Isra&#x00EB;l, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="29"> Dormivitque Jeroboam cum patribus suis regibus Isra&#x00EB;l, et regnavit Zacharias filius ejus pro eo.</ab>
</div>
<div type="chap" n="15">
<ab  n="1"> Anno vigesimo septimo Jeroboam regis Isra&#x00EB;l, regnavit Azarias filius Amasi&#x00E6; regis Juda.</ab>
<ab  n="2"> Sedecim annorum erat cum regnare c&#x0153;pisset, et quinquaginta duobus annis regnavit in Jerusalem : nomen matris ejus Jechelia de Jerusalem.</ab>
<ab  n="3"> Fecitque quod erat placitum coram Domino, juxta omnia qu&#x00E6; fecit Amasias pater ejus.</ab>
<ab  n="4"> Verumtamen excelsa non est demolitus : adhuc populus sacrificabat, et adolebat incensum in excelsis.</ab>
<ab  n="5"> Percussit autem Dominus regem, et fuit leprosus usque in diem mortis su&#x00E6;, et habitabat in domo libera seorsum : Joatham vero filius regis gubernabat palatium, et judicabit populum terr&#x00E6;.</ab>
<ab  n="6"> Reliqua autem sermonum Azari&#x00E6;, et universa qu&#x00E6; fecit, nonne h&#x00E6;c scripta sunt in libro verborum dierum regum Juda ?</ab>
<ab  n="7"> Et dormivit Azarias cum patribus suis : sepelieruntque eum cum majoribus suis in civitate David, et regnavit Joatham filius ejus pro eo.&#x00B6;</ab>
<ab  n="8"> Anno trigesimo octavo Azari&#x00E6; regis Juda, regnavit Zacharias filius Jeroboam super Isra&#x00EB;l in Samaria sex mensibus.</ab>
<ab  n="9"> Et fecit quod malum est coram Domino, sicut fecerant patres ejus : non recessit a peccatis Jeroboam filii Nabat, qui peccare fecit Isra&#x00EB;l.</ab>
<ab  n="10"> Conjuravit autem contra eum Sellum filius Jabes : percussitque eum palam, et interfecit, regnavitque pro eo.</ab>
<ab  n="11"> Reliqua autem verborum Zachari&#x00E6;, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="12"> Iste est sermo Domini quem locutus est ad Jehu, dicens : Filii tui usque ad quartam generationem sedebunt super thronum Isra&#x00EB;l. Factumque est ita.&#x00B6;</ab>
<ab  n="13"> Sellum filius Jabes regnavit trigesimo novo anno Azari&#x00E6; regis Juda : regnavit autem uno mense in Samaria.</ab>
<ab  n="14"> Et ascendit Manahem filius Gadi de Thersa, venitque in Samariam, et percussit Sellum filium Jabes in Samaria, et interfecit eum : regnavitque pro eo.</ab>
<ab  n="15"> Reliqua autem verborum Sellum, et conjuratio ejus, per quam tetendit insidias, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="16"> Tunc percussit Manahem Thapsam, et omnes qui erant in ea, et terminos ejus de Thersa : noluerant enim aperire ei : et interfecit omnes pr&#x00E6;gnantes ejus, et scidit eas.&#x00B6;</ab>
<ab  n="17"> Anno trigesimo nono Azari&#x00E6; regis Juda, regnavit Manahem filius Gadi super Isra&#x00EB;l decem annis in Samaria.</ab>
<ab  n="18"> Fecitque quod erat malum coram Domino : non recessit a peccatis Jeroboam filii Nabat, qui peccare fecit Isra&#x00EB;l, cunctis diebus ejus.</ab>
<ab  n="19"> Veniebat Phul rex Assyriorum in terram, et dabat Manahem Phul mille talenta argenti, ut esset ei in auxilium, et firmaret regnum ejus.</ab>
<ab  n="20"> Indixitque Manahem argentum super Isra&#x00EB;l cunctis potentibus et divitibus, ut daret regi Assyriorum quinquaginta siclos argenti per singulos : reversusque est rex Assyriorum, et non est moratus in terra.</ab>
<ab  n="21"> Reliqua autem sermonum Manahem, et universa qu&#x00E6; fecit, nonne h&#x00E6;c scripta sunt in libro sermonum dierum regum Isra&#x00EB;l ?</ab>
<ab  n="22"> Et dormivit Manahem cum patribus suis : regnavitque Phaceia filius ejus pro eo.&#x00B6;</ab>
<ab  n="23"> Anno quinquagesimo Azari&#x00E6; regis Juda, regnavit Phaceia filius Manahem super Isra&#x00EB;l in Samaria biennio.</ab>
<ab  n="24"> Et fecit quod erat malum coram Domino : non recessit a peccatis Jeroboam filii Nabat, qui peccare fecit Isra&#x00EB;l.</ab>
<ab  n="25"> Conjuravit autem adversus eum Phacee filius Romeli&#x00E6;, dux ejus, et percussit eum in Samaria in turre domus regi&#x00E6;, juxta Argob et juxta Arie, et cum eo quinquaginta viros de filiis Galaaditarum : et interfecit eum, regnavitque pro eo.</ab>
<ab  n="26"> Reliqua autem sermonum Phaceia, et universa qu&#x00E6; fecit, nonne h&#x00E6;c scripta sunt in libro sermonum dierum regum Isra&#x00EB;l ?&#x00B6;</ab>
<ab  n="27"> Anno quinquagesimo secundo Azari&#x00E6; regis Juda, regnavit Phacee filius Romeli&#x00E6; super Isra&#x00EB;l in Samaria viginti annis.</ab>
<ab  n="28"> Et fecit quod erat malum coram Domino : non recessit a peccatis Jeroboam filii Nabat, qui peccare fecit Isra&#x00EB;l.</ab>
<ab  n="29"> In diebus Phacee regis Isra&#x00EB;l, venit Theglathphalasar rex Assur, et cepit Ajon, et Abel Domum, Maacha et Jano&#x00EB;, et Cedes, et Asor, et Galaad, et Galil&#x00E6;am, et universam terram Nephthali : et transtulit eos in Assyrios.</ab>
<ab  n="30"> Conjuravit autem et tetendit insidias Osee filius Ela contra Phacee filium Romeli&#x00E6;, et percussit eum, et interfecit : regnavitque pro eo vigesimo anno Joatham filii Ozi&#x00E6;.</ab>
<ab  n="31"> Reliqua autem sermonum Phacee, et universa qu&#x00E6; fecit, nonne h&#x00E6;c scripta sunt in libro sermonum dierum regum Isra&#x00EB;l ?&#x00B6;</ab>
<ab  n="32"> Anno secundo Phacee filii Romeli&#x00E6; regis Isra&#x00EB;l, regnavit Joatham filius Ozi&#x00E6; regis Juda.</ab>
<ab  n="33"> Viginti quinque annorum erat cum regnare c&#x0153;pisset, et sedecim annis regnavit in Jerusalem : nomen matris ejus Jerusa filia Sadoc.</ab>
<ab  n="34"> Fecitque quod erat placitum coram Domino : juxta omnia qu&#x00E6; fecerat Ozias pater suus, operatus est.</ab>
<ab  n="35"> Verumtamen excelsa non abstulit : adhuc populus immolabat, et adolebat incensum in excelsis. Ipse &#x00E6;dificavit portam domus Domini sublimissimam.</ab>
<ab  n="36"> Reliqua autem sermonum Joatham, et universa qu&#x00E6; fecit, nonne h&#x00E6;c scripta sunt in libro verborum dierum regum Juda ?</ab>
<ab  n="37"> In diebus illis c&#x0153;pit Dominus mittere in Judam Rasin regem Syri&#x00E6;, et Phacee filium Romeli&#x00E6;.</ab>
<ab  n="38"> Et dormivit Joatham cum patribus suis, sepultusque est cum eis in civitate David patris sui : et regnavit Achaz filius ejus pro eo.</ab>
</div>
<div type="chap" n="16">
<ab  n="1"> Anno decimoseptimo Phacee filii Romeli&#x00E6;, regnavit Achaz filius Joatham regis Juda.</ab>
<ab  n="2"> Viginti annorum erat Achaz cum regnare c&#x0153;pisset, et sedecim annis regnavit in Jerusalem. Non fecit quod erat placitum in conspectu Domini Dei sui sicut David pater ejus,</ab>
<ab  n="3"> sed ambulavit in via regum Isra&#x00EB;l : insuper et filium suum consecravit, transferens per ignem secundum idola gentium, qu&#x00E6; dissipavit Dominus coram filiis Isra&#x00EB;l.</ab>
<ab  n="4"> Immolabat quoque victimas, et adolebat incensum in excelsis, et in collibus, et sub omni ligno frondoso.&#x00B6;</ab>
<ab  n="5"> Tunc ascendit Rasin rex Syri&#x00E6;, et Phacee filius Romeli&#x00E6; rex Isra&#x00EB;l, in Jerusalem ad pr&#x00E6;liandum : cumque obsiderent Achaz, non valuerunt superare eum.</ab>
<ab  n="6"> In tempore illo restituit Rasin rex Syri&#x00E6;, Ailam Syri&#x00E6;, et ejecit Jud&#x00E6;os de Aila : et Idum&#x00E6;i venerunt in Ailam, et habitaverunt ibi usque in diem hanc.&#x00B6;</ab>
<ab  n="7"> Misit autem Achaz nuntios ad Theglathphalasar regem Assyriorum, dicens : Servus tuus, et filius tuus ego sum : ascende, et salvum me fac de manu regis Syri&#x00E6;, et de manu regis Isra&#x00EB;l, qui consurrexerunt adversum me.</ab>
<ab  n="8"> Et cum collegisset argentum et aurum quod inveniri potuit in domo Domini et in thesauris regis, misit regi Assyriorum munera.</ab>
<ab  n="9"> Qui et acquievit voluntati ejus : ascendit enim rex Assyriorum in Damascum, et vastavit eam, et transtulit habitatores ejus Cyrenen : Rasin autem interfecit.</ab>
<ab  n="10"> Perrexitque rex Achaz in occursum Theglathphalasar regis Assyriorum in Damascum : cumque vidisset altare Damasci, misit rex Achaz ad Uriam sacerdotem exemplar ejus, et similitudinem juxta omne opus ejus.</ab>
<ab  n="11"> Exstruxitque Urias sacerdos altare : juxta omnia qu&#x00E6; pr&#x00E6;ceperat rex Achaz de Damasco, ita fecit sacerdos Urias donec veniret rex Achaz de Damasco.</ab>
<ab  n="12"> Cumque venisset rex de Damasco, vidit altare, et veneratus est illud : ascenditque et immolavit holocausta et sacrificium suum,</ab>
<ab  n="13"> et libavit libamina, et fudit sanguinem pacificorum qu&#x00E6; obtulerat super altare.</ab>
<ab  n="14"> Porro altare &#x00E6;reum quod erat coram Domino, transtulit de facie templi, et de loco altaris, et de loco templi Domini : posuitque illud ex latere altaris ad aquilonem.</ab>
<ab  n="15"> Pr&#x00E6;cepit quoque rex Achaz Uri&#x00E6; sacerdoti, dicens : Super altare majus offer holocaustum matutinum, et sacrificium vespertinum, et holocaustum regis, et sacrificium ejus, et holocaustum universi populi terr&#x00E6;, et sacrificia eorum, et libamina eorum : et omnem sanguinem holocausti, et universum sanguinem victim&#x00E6; super illud effundes : altare vero &#x00E6;reum erit paratum ad voluntatem meam.</ab>
<ab  n="16"> Fecit igitur Urias sacerdos juxta omnia qu&#x00E6; pr&#x00E6;ceperat rex Achaz.</ab>
<ab  n="17"> Tulit autem rex Achaz c&#x00E6;latas bases, et luterem qui erat desuper : et mare deposuit de bobus &#x00E6;reis qui sustentabant illud, et posuit super pavimentum stratum lapide.</ab>
<ab  n="18"> Musach quoque sabbati quod &#x00E6;dificaverat in templo : et ingressum regis exterius convertit in templum Domini propter regem Assyriorum.</ab>
<ab  n="19"> Reliqua autem verborum Achaz qu&#x00E6; fecit, nonne h&#x00E6;c scripta sunt in libro sermonum dierum regum Juda ?</ab>
<ab  n="20"> Dormivitque Achaz cum patribus suis, et sepultus est cum eis in civitate David : et regnavit Ezechias filius ejus pro eo.</ab>
</div>
<div type="chap" n="17">
<ab  n="1"> Anno duodecimo Achaz regis Juda, regnavit Osee filius Ela in Samaria super Isra&#x00EB;l novem annis.</ab>
<ab  n="2"> Fecitque malum coram Domino, sed non sicut reges Isra&#x00EB;l qui ante eum fuerant.</ab>
<ab  n="3"> Contra hunc ascendit Salmanasar rex Assyriorum, et factus est ei Osee servus, reddebatque illi tributa.</ab>
<ab  n="4"> Cumque deprehendisset rex Assyriorum Osee, quod rebellare nitens misisset nuntios ad Sua regem &#x00C6;gypti ne pr&#x00E6;staret tributa regi Assyriorum sicut singulis annis solitus erat, obsedit eum, et vinctum misit in carcerem.</ab>
<ab  n="5"> Pervagatusque est omnem terram : et ascendens Samariam, obsedit eam tribus annis.</ab>
<ab  n="6"> Anno autem nono Osee, cepit rex Assyriorum Samariam, et transtulit Isra&#x00EB;l in Assyrios : posuitque eos in Hala et in Habor juxta fluvium Gozan, in civitatibus Medorum.&#x00B6;</ab>
<ab  n="7"> Factum est enim, cum peccassent filii Isra&#x00EB;l Domino Deo suo, qui eduxerat eos de terra &#x00C6;gypti, de manu Pharaonis regis &#x00C6;gypti, coluerunt deos alienos.</ab>
<ab  n="8"> Et ambulaverunt juxta ritum gentium quas consumpserat Dominus in conspectu filiorum Isra&#x00EB;l et regum Isra&#x00EB;l, quia similiter fecerant.</ab>
<ab  n="9"> Et offenderunt filii Isra&#x00EB;l verbis non rectis Dominum Deum suum : et &#x00E6;dificaverunt sibi excelsa in cunctis urbibus suis, a turre custodum usque ad civitatem munitam.</ab>
<ab  n="10"> Feceruntque sibi statuas et lucos in omni colle sublimi, et subter omne lignum nemorosum :</ab>
<ab  n="11"> et adolebant ibi incensum super aras in morem gentium quas transtulerat Dominus a facie eorum : feceruntque verba pessima irritantes Dominum.</ab>
<ab  n="12"> Et coluerunt immunditias de quibus pr&#x00E6;cepit eis Dominus ne facerent verbum hoc.</ab>
<ab  n="13"> Et testificatus est Dominus in Isra&#x00EB;l et in Juda per manum omnium prophetarum et videntium, dicens : Revertimini a viis vestris pessimis, et custodite pr&#x00E6;cepta mea et c&#x00E6;remonias, juxta omnem legem quam pr&#x00E6;cepi patribus vestris, et sicut misi ad vos in manu servorum meorum prophetarum.</ab>
<ab  n="14"> Qui non audierunt, sed induraverunt cervicem suam juxta cervicem patrum suorum, qui noluerunt obedire Domino Deo suo.</ab>
<ab  n="15"> Et abjecerunt legitima ejus, et pactum quod pepigit cum patribus eorum, et testificationes quibus contestatus est eos : secutique sunt vanitates, et vane egerunt : et secuti sunt gentes qu&#x00E6; erant per circuitum eorum, super quibus pr&#x00E6;ceperat Dominus eis ut non facerent sicut et ill&#x00E6; faciebant.</ab>
<ab  n="16"> Et dereliquerunt omnia pr&#x00E6;cepta Domini Dei sui : feceruntque sibi conflatiles duos vitulos, et lucos, et adoraverunt universam militiam c&#x00E6;li : servieruntque Baal,</ab>
<ab  n="17"> et consecraverunt filios suos et filias suas per ignem : et divinationibus inserviebant, et auguriis : et tradiderunt se ut facerent malum coram Domino, ut irritarent eum.</ab>
<ab  n="18"> Iratusque est Dominus vehementer Isra&#x00EB;li, et abstulit eos a conspectu suo, et non remansit nisi tribus Juda tantummodo.</ab>
<ab  n="19"> Sed nec ipse Juda custodivit mandata Domini Dei sui : verum ambulavit in erroribus Isra&#x00EB;l, quos operatus fuerat.</ab>
<ab  n="20"> Projecitque Dominus omne semen Isra&#x00EB;l, et afflixit eos, et tradidit eos in manu diripientium, donec projiceret eos a facie sua :</ab>
<ab  n="21"> ex eo jam tempore quo scissus est Isra&#x00EB;l a domo David, et constituerunt sibi regem Jeroboam filium Nabat : separavit enim Jeroboam Isra&#x00EB;l a Domino, et peccare eos fecit peccatum magnum.</ab>
<ab  n="22"> Et ambulaverunt filii Isra&#x00EB;l in universis peccatis Jeroboam qu&#x00E6; fecerat : et non recesserunt ab eis,</ab>
<ab  n="23"> usquequo Dominus auferret Isra&#x00EB;l a facie sua, sicut locutus fuerat in manu omnium servorum suorum prophetarum : translatusque est Isra&#x00EB;l de terra sua in Assyrios, usque in diem hanc.&#x00B6;</ab>
<ab  n="24"> Adduxit autem rex Assyriorum de Babylone, et de Cutha, et de Avah, et de Emath, et de Sepharvaim : et collocavit eos in civitatibus Samari&#x00E6; pro filiis Isra&#x00EB;l : qui possederunt Samariam, et habitaverunt in urbibus ejus.</ab>
<ab  n="25"> Cumque ibi habitare c&#x0153;pissent, non timebant Dominum : et immisit in eos Dominus leones, qui interficiebant eos.</ab>
<ab  n="26"> Nuntiatumque est regi Assyriorum, et dictum : Gentes quas transtulisti, et habitare fecisti in civitatibus Samari&#x00E6;, ignorant legitima Dei terr&#x00E6; : et immisit in eos Dominus leones, et ecce interficiunt eos, eo quod ignorent ritum Dei terr&#x00E6;.</ab>
<ab  n="27"> Pr&#x00E6;cepit autem rex Assyriorum, dicens : Ducite illuc unum de sacerdotibus quos inde captivos adduxistis, et vadat, et habitet cum eis : et doceat eos legitima Dei terr&#x00E6;.</ab>
<ab  n="28"> Igitur cum venisset unus de sacerdotibus his qui captivi ducti fuerant de Samaria, habitavit in Bethel, et docebat eos quomodo colerent Dominum.</ab>
<ab  n="29"> Et unaqu&#x00E6;que gens fabricata est deum suum : posueruntque eos in fanis excelsis qu&#x00E6; fecerant Samarit&#x00E6;, gens et gens in urbibus suis, in quibus habitabat.</ab>
<ab  n="30"> Viri enim Babylonii fecerunt Sochothbenoth : viri autem Cuth&#x00E6;i fecerunt Nergel : et viri de Emath fecerunt Asima.</ab>
<ab  n="31"> Porro Hev&#x00E6;i fecerunt Nebahaz et Tharthac. Hi autem qui erant de Sepharvaim, comburebant filios suos igni, Adramelech et Anamelech diis Sepharvaim,</ab>
<ab  n="32"> et nihilominus colebant Dominum. Fecerunt autem sibi de novissimis sacerdotes excelsorum, et ponebant eos in fanis sublimibus.</ab>
<ab  n="33"> Et cum Dominum colerent, diis quoque suis serviebant juxta consuetudinem gentium, de quibus translati fuerant Samariam.</ab>
<ab  n="34"> Usque in pr&#x00E6;sentem diem morem sequuntur antiquum : non timent Dominum, neque custodiunt c&#x00E6;remonias ejus, judicia, et legem, et mandatum, quod pr&#x00E6;ceperat Dominus filiis Jacob, quem cognominavit Isra&#x00EB;l :</ab>
<ab  n="35"> et percusserat cum eis pactum, et mandaverat eis, dicens : Nolite timere deos alienos, et non adoretis eos, neque colatis eos, et non immoletis eis :</ab>
<ab  n="36"> sed Dominum Deum vestrum, qui eduxit vos de terra &#x00C6;gypti in fortitudine magna et in brachio extento, ipsum timete, et illum adorate, et ipsi immolate.</ab>
<ab  n="37"> C&#x00E6;remonias quoque, et judicia, et legem, et mandatum, quod scripsit vobis, custodite ut faciatis cunctis diebus : et non timeatis deos alienos.</ab>
<ab  n="38"> Et pactum quod percussit vobiscum, nolite oblivisci : nec colatis deos alienos,</ab>
<ab  n="39"> sed Dominum Deum vestrum timete, et ipse eruet vos de manu omnium inimicorum vestrorum.</ab>
<ab  n="40"> Illi vero non audierunt, sed juxta consuetudinem suam pristinam perpetrabant.</ab>
<ab  n="41"> Fuerunt igitur gentes ist&#x00E6; timentes quidem Dominum, sed nihilominus et idolis suis servientes : nam et filii eorum, et nepotes, sicut fecerunt patres sui, ita faciunt usque in pr&#x00E6;sentem diem.</ab>
</div>
<div type="chap" n="18">
<ab  n="1"> Anno tertio Osee filii Ela regis Isra&#x00EB;l, regnavit Ezechias filius Achaz regis Juda.</ab>
<ab  n="2"> Viginti quinque annorum erat cum regnare c&#x0153;pisset, et viginti novem annis regnavit in Jerusalem : nomen matris ejus Abi filia Zachari&#x00E6;.</ab>
<ab  n="3"> Fecitque quod erat bonum coram Domino, juxta omnia qu&#x00E6; fecerat David pater ejus.</ab>
<ab  n="4"> Ipse dissipavit excelsa, et contrivit statuas, et succidit lucos, confregitque serpentem &#x00E6;neum quem fecerat Moyses : siquidem usque ad illud tempus filii Isra&#x00EB;l adolebant ei incensum : vocavitque nomen ejus Nohestan.</ab>
<ab  n="5"> In Domino Deo Isra&#x00EB;l speravit : itaque post eum non fuit similis ei de cunctis regibus Juda, sed neque in his qui ante eum fuerunt :</ab>
<ab  n="6"> et adh&#x00E6;sit Domino, et non recessit a vestigiis ejus, fecitque mandata ejus, qu&#x00E6; pr&#x00E6;ceperat Dominus Moysi.</ab>
<ab  n="7"> Unde et erat Dominus cum eo, et in cunctis ad qu&#x00E6; procedebat, sapienter se agebat. Rebellavit quoque contra regem Assyriorum, et non servivit ei.</ab>
<ab  n="8"> Ipse percussit Philisth&#x00E6;os usque ad Gazam, et omnes terminos eorum, a turre custodum usque ad civitatem munitam.</ab>
<ab  n="9"> Anno quarto regis Ezechi&#x00E6;, qui erat annus septimus Osee filii Ela regis Isra&#x00EB;l, ascendit Salmanasar rex Assyriorum in Samariam, et oppugnavit eam,</ab>
<ab  n="10"> et cepit. Nam post annos tres, anno sexto Ezechi&#x00E6;, id est nono anno Osee regis Isra&#x00EB;l, capta est Samaria :</ab>
<ab  n="11"> et transtulit rex Assyriorum Isra&#x00EB;l in Assyrios, collocavitque eos in Hala et in Habor fluviis Gozan in civitatibus Medorum :</ab>
<ab  n="12"> quia non audierunt vocem Domini Dei sui, sed pr&#x00E6;tergressi sunt pactum ejus : omnia qu&#x00E6; pr&#x00E6;ceperat Moyses servus Domini non audierunt, neque fecerunt.&#x00B6;</ab>
<ab  n="13"> Anno quartodecimo regis Ezechi&#x00E6;, ascendit Sennacherib rex Assyriorum ad universas civitates Juda munitas, et cepit eas.</ab>
<ab  n="14"> Tunc misit Ezechias rex Juda nuntios ad regem Assyriorum in Lachis, dicens : Peccavi : recede a me, et omne quod imposueris mihi, feram. Indixit itaque rex Assyriorum Ezechi&#x00E6; regi Jud&#x00E6; trecenta talenta argenti, et triginta talenta auri.</ab>
<ab  n="15"> Deditque Ezechias omne argentum quod repertum fuerat in domo Domini et in thesauris regis.</ab>
<ab  n="16"> In tempore illo confregit Ezechias valvas templi Domini, et laminas auri quas ipse affixerat, et dedit eas regi Assyriorum.</ab>
<ab  n="17"> Misit autem rex Assyriorum Tharthan, et Rabsaris, et Rabsacen de Lachis ad regem Ezechiam cum manu valida Jerusalem : qui cum ascendissent, venerunt Jerusalem, et steterunt juxta aqu&#x00E6;ductum piscin&#x00E6; superioris, qu&#x00E6; est in via Agrifullonis.</ab>
<ab  n="18"> Vocaveruntque regem : egressus est autem ad eos Eliacim filius Helci&#x00E6; pr&#x00E6;positus domus, et Sobna scriba, et Joahe filius Asaph a commentariis.</ab>
<ab  n="19"> Dixitque ad eos Rabsaces : Loquimini Ezechi&#x00E6; : H&#x00E6;c dicit rex magnus, rex Assyriorum : Qu&#x00E6; est ista fiducia, qua niteris ?</ab>
<ab  n="20"> forsitan inisti consilium, ut pr&#x00E6;pares te ad pr&#x00E6;lium. In quo confidis, ut audeas rebellare ?</ab>
<ab  n="21"> an speras in baculo arundineo atque confracto &#x00C6;gypto, super quem, si incubuerit homo, comminutus ingredietur manum ejus, et perforabit eam ? sic est Pharao rex &#x00C6;gypti omnibus qui confidunt in se.</ab>
<ab  n="22"> Quod si dixeritis mihi : In Domino Deo nostro habemus fiduciam : nonne iste est, cujus abstulit Ezechias excelsa et altaria, et pr&#x00E6;cepit Jud&#x00E6; et Jerusalem : Ante altare hoc adorabitis in Jerusalem ?</ab>
<ab  n="23"> Nunc igitur transite ad dominum meum regem Assyriorum, et dabo vobis duo millia equorum, et videte an habere valeatis ascensores eorum.</ab>
<ab  n="24"> Et quomodo potestis resistere ante unum satrapam de servis domini mei minimis ? an fiduciam habes in &#x00C6;gypto propter currus et equites ?</ab>
<ab  n="25"> Numquid sine Domini voluntate ascendi ad locum istum, ut demolirer eum ? Dominus dixit mihi : Ascende ad terram hanc, et demolire eam.</ab>
<ab  n="26"> Dixerunt autem Eliacim filius Helci&#x00E6;, et Sobna, et Joahe Rabsaci : Precamur ut loquaris nobis servis tuis syriace : siquidem intelligimus hanc linguam : et non loquaris nobis judaice, audiente populo qui est super murum.</ab>
<ab  n="27"> Responditque eis Rabsaces, dicens : Numquid ad dominum tuum, et ad te misit me dominus meus, ut loquerer sermones hos, et non potius ad viros qui sedent super murum, ut comedant stercora sua, et bibant urinam suam vobiscum ?</ab>
<ab  n="28"> Stetit itaque Rabsaces, et exclamavit voce magna judaice, et ait : Audite verba regis magni, regis Assyriorum.</ab>
<ab  n="29"> H&#x00E6;c dicit rex : Non vos seducat Ezechias : non enim poterit eruere vos de manu mea :</ab>
<ab  n="30"> neque fiduciam vobis tribuat super Dominum, dicens : Eruens liberabit nos Dominus, et non tradetur civitas h&#x00E6;c in manu regis Assyriorum.</ab>
<ab  n="31"> Nolite audire Ezechiam. H&#x00E6;c enim dicit rex Assyriorum : Facite mecum quod vobis est utile, et egredimini ad me : et comedet unusquisque de vinea sua, et de ficu sua : et bibetis aquas de cisternis vestris,</ab>
<ab  n="32"> donec veniam, et transferam vos in terram qu&#x00E6; similis est terr&#x00E6; vestr&#x00E6;, in terram fructiferam, et fertilem vini, terram panis et vinearum, terram olivarum et olei ac mellis : et vivetis, et non moriemini. Nolite audire Ezechiam, qui vos decipit, dicens : Dominus liberabit nos.</ab>
<ab  n="33"> Numquid liberaverunt dii gentium terram suam de manu regis Assyriorum ?</ab>
<ab  n="34"> ubi est deus Emath, et Arphad ? ubi est deus Sepharvaim, Ana, et Ava ? numquid liberaverunt Samariam de manu mea ?</ab>
<ab  n="35"> Quinam illi sunt in universis diis terrarum, qui eruerunt regionem suam de manu mea, ut possit eruere Dominus Jerusalem de manu mea ?</ab>
<ab  n="36"> Tacuit itaque populus, et non respondit ei quidquam : siquidem pr&#x00E6;ceptum regis acceperant ut non responderent ei.</ab>
<ab  n="37"> Venitque Eliacim filius Helci&#x00E6;, pr&#x00E6;positus domus, et Sobna scriba, et Joahe filius Asaph a commentariis ad Ezechiam scissis vestibus, et nuntiaverunt ei verba Rabsacis.</ab>
</div>
<div type="chap" n="19">
<ab  n="1"> Qu&#x00E6; cum audisset Ezechias rex, scidit vestimenta sua, et opertus est sacco, ingressusque est domum Domini.</ab>
<ab  n="2"> Et misit Eliacim pr&#x00E6;positum domus, et Sobnam scribam, et senes de sacerdotibus, opertos saccis, ad Isaiam prophetam filium Amos.</ab>
<ab  n="3"> Qui dixerunt : H&#x00E6;c dicit Ezechias : Dies tribulationis, et increpationis, et blasphemi&#x00E6; dies iste : venerunt filii usque ad partum, et vires non habet parturiens.</ab>
<ab  n="4"> Si forte audiat Dominus Deus tuus universa verba Rabsacis, quem misit rex Assyriorum dominus suus ut exprobraret Deum viventem et argueret verbis, qu&#x00E6; audivit Dominus Deus tuus : et fac orationem pro reliquiis qu&#x00E6; repert&#x00E6; sunt.</ab>
<ab  n="5"> Venerunt ergo servi regis Ezechi&#x00E6; ad Isaiam.</ab>
<ab  n="6"> Dixitque eis Isaias : H&#x00E6;c dicetis domino vestro : H&#x00E6;c dicit Dominus : Noli timere a facie sermonum quos audisti, quibus blasphemaverunt pueri regis Assyriorum me.</ab>
<ab  n="7"> Ecce ego immittam ei spiritum, et audiet nuntium, et revertetur in terram suam, et dejiciam eum gladio in terra sua.&#x00B6;</ab>
<ab  n="8"> Reversus est ergo Rabsaces, et invenit regem Assyriorum expugnantem Lobnam : audierat enim quod recessisset de Lachis.</ab>
<ab  n="9"> Cumque audisset de Tharaca rege &#x00C6;thiopi&#x00E6;, dicentes : Ecce egressus est ut pugnet adversum te : et iret contra eum, misit nuntios ad Ezechiam, dicens :</ab>
<ab  n="10"> H&#x00E6;c dicite Ezechi&#x00E6; regi Juda : Non te seducat Deus tuus in quo habes fiduciam, neque dicas : Non tradetur Jerusalem in manus regis Assyriorum.</ab>
<ab  n="11"> Tu enim ipse audisti qu&#x00E6; fecerunt reges Assyriorum universis terris, quomodo vastaverunt eas : num ergo solus poteris liberari ?</ab>
<ab  n="12"> Numquid liberaverunt dii gentium singulos quos vastaverunt patres mei, Gozan videlicet, et Haran, et Reseph, et filios Eden qui erant in Thelassar ?</ab>
<ab  n="13"> ubi est rex Emath, et rex Arphad, et rex civitatis Sepharvaim, Ana, et Ava ?</ab>
<ab  n="14"> Itaque cum accepisset Ezechias litteras de manu nuntiorum, et legisset eas, ascendit in domum Domini, et expandit eas coram Domino,</ab>
<ab  n="15"> et oravit in conspectu ejus, dicens : Domine Deus Isra&#x00EB;l, qui sedes super cherubim, tu es Deus solus regum omnium terr&#x00E6; : tu fecisti c&#x00E6;lum et terram.</ab>
<ab  n="16"> Inclina aurem tuam, et audi : aperi, Domine, oculos tuos, et vide : audi omnia verba Sennacherib, qui misit ut exprobraret nobis Deum viventem.</ab>
<ab  n="17"> Vere, Domine, dissipaverunt reges Assyriorum gentes, et terras omnium.</ab>
<ab  n="18"> Et miserunt deos eorum in ignem : non enim erant dii, sed opera manuum hominum, ex ligno et lapide : et perdiderunt eos.</ab>
<ab  n="19"> Nunc igitur Domine Deus noster, salvos nos fac de manu ejus, ut sciant omnia regna terr&#x00E6; quia tu es Dominus Deus solus.</ab>
<ab  n="20"> Misit autem Isaias filius Amos ad Ezechiam, dicens : H&#x00E6;c dicit Dominus Deus Isra&#x00EB;l : Qu&#x00E6; deprecatus es me super Sennacherib rege Assyriorum, audivi.&#x00B6;</ab>
<ab  n="21"> Iste est sermo, quem locutus est Dominus de eo : [Sprevit te, et subsannavit te, virgo filia Sion :/ post tergum tuum caput movit, filia Jerusalem./</ab>
<ab  n="22"> Cui exprobrasti, et quem blasphemasti ?/ contra quem exaltasti vocem tuam, et elevasti in excelsum oculos tuos ?/ Contra Sanctum Isra&#x00EB;l./</ab>
<ab  n="23"> Per manum servorum tuorum exprobrasti Domino, et dixisti :/ In multitudine curruum meorum ascendi excelsa montium in summitate Libani,/ et succidi sublimes cedros ejus, et electas abietes illius./ Et ingressus sum usque ad terminos ejus,/ et saltum Carmeli ejus</ab>
<ab  n="24"> ego succidi./ Et bibi aquas alienas, et siccavi vestigiis pedum meorum omnes aquas clausas./</ab>
<ab  n="25"> Numquid non audisti quid ab initio fecerim ?/ ex diebus antiquis plasmavi illud, et nunc adduxi :/ eruntque in ruinam collium pugnantium civitates munit&#x00E6;./</ab>
<ab  n="26"> Et qui sedent in eis, humiles manu, contremuerunt et confusi sunt :/ facti sunt velut f&#x0153;num agri, et virens herba tectorum,/ qu&#x00E6; arefacta est antequam veniret ad maturitatem./</ab>
<ab  n="27"> Habitaculum tuum, et egressum tuum, et introitum tuum, et viam tuam ego pr&#x00E6;scivi,/ et furorem tuum contra me./</ab>
<ab  n="28"> Insanisti in me, et superbia tua ascendit in aures meas :/ ponam itaque circulum in naribus tuis, et camum in labiis tuis,/ et reducam te in viam per quam venisti./</ab>
<ab  n="29"> Tibi autem, Ezechia, hoc erit signum :/ comede hoc anno qu&#x00E6; repereris :/ in secundo autem anno, qu&#x00E6; sponte nascuntur :/ porro in tertio anno seminate et metite :/ plantate vineas, et comedite fructum earum./</ab>
<ab  n="30"> Et quodcumque reliquum fuerit de domo Juda, mittet radicem deorsum,/ et faciet fructum sursum./</ab>
<ab  n="31"> De Jerusalem quippe egredientur reliqui&#x00E6;,/ et quod salvetur de monte Sion :/ zelus Domini exercituum faciet hoc./</ab>
<ab  n="32"> Quam ob rem h&#x00E6;c dicit Dominus de rege Assyriorum :/ Non ingredietur urbem hanc, nec mittet in eam sagittam,/ nec occupabit eam clypeus, nec circumdabit eam munitio./</ab>
<ab  n="33"> Per viam qua venit, revertetur :/ et civitatem hanc non ingredietur, dicit Dominus./</ab>
<ab  n="34"> Protegamque urbem hanc, et salvabo eam propter me,/ et propter David servum meum.]&#x00B6;</ab>
<ab  n="35"> Factum est igitur in nocte illa, venit angelus Domini, et percussit in castris Assyriorum centum octoginta quinque millia. Cumque diluculo surrexisset, vidit omnia corpora mortuorum : et recedens abiit,</ab>
<ab  n="36"> et reversus est Sennacherib rex Assyriorum, et mansit in Ninive.</ab>
<ab  n="37"> Cumque adoraret in templo Nesroch deum suum, Adramelech et Sarasar filii ejus percusserunt eum gladio, fugeruntque in terram Armeniorum : et regnavit Asarhaddon filius ejus pro eo.</ab>
</div>
<div type="chap" n="20">
<ab  n="1"> In diebus illis &#x00E6;grotavit Ezechias usque ad mortem : et venit ad eum Isaias filius Amos propheta, dixitque ei : H&#x00E6;c dicit Dominus Deus : Pr&#x00E6;cipe domui tu&#x00E6; : morieris enim tu, et non vives.</ab>
<ab  n="2"> Qui convertit faciem suam ad parietem, et oravit Dominum, dicens :</ab>
<ab  n="3"> Obsecro, Domine : memento, qu&#x00E6;so, quomodo ambulaverim coram te in veritate, et in corde perfecto, et quod placitum est coram te fecerim. Flevit itaque Ezechias fletu magno.</ab>
<ab  n="4"> Et antequam egrederetur Isaias mediam partem atrii, factus est sermo Domini ad eum, dicens :</ab>
<ab  n="5"> Revertere, et dic Ezechi&#x00E6; duci populi mei : H&#x00E6;c dicit Dominus Deus David patris tui : Audivi orationem tuam, et vidi lacrimas tuas, et ecce sanavi te : die tertio ascendes templum Domini.</ab>
<ab  n="6"> Et addam diebus tuis quindecim annos : sed et de manu regis Assyriorum liberabo te, et civitatem hanc : et protegam urbem istam propter me, et propter David servum meum.</ab>
<ab  n="7"> Dixitque Isaias : Afferte massam ficorum. Quam cum attulissent, et posuissent super ulcus ejus, curatus est.</ab>
<ab  n="8"> Dixerat autem Ezechias ad Isaiam : Quod erit signum, quia Dominus me sanabit, et quia ascensurus sum die tertia templum Domini ?</ab>
<ab  n="9"> Cui ait Isaias : Hoc erit signum a Domino quod facturus sit Dominus sermonem quem locutus est : vis ut ascendat umbra decem lineis, an ut revertatur totidem gradibus ?</ab>
<ab  n="10"> Et ait Ezechias : Facile est umbram crescere decem lineis : nec hoc volo ut fiat, sed ut revertatur retrorsum decem gradibus.</ab>
<ab  n="11"> Invocavit itaque Isaias propheta Dominum, et reduxit umbram per lineas quibus jam descenderat in horologio Achaz, retrorsum decem gradibus.&#x00B6;</ab>
<ab  n="12"> In tempore illo misit Berodach Baladan, filius Baladan, rex Babyloniorum, litteras et munera ad Ezechiam : audierat enim quod &#x00E6;grotasset Ezechias.</ab>
<ab  n="13"> L&#x00E6;tatus est autem in adventu eorum Ezechias, et ostendit eis domum aromatum, et aurum et argentum, et pigmenta varia, unguenta quoque, et domum vasorum suorum, et omnia qu&#x00E6; habere poterat in thesauris suis. Non fuit quod non monstraret eis Ezechias in domo sua, et in omni potestate sua.</ab>
<ab  n="14"> Venit autem Isaias propheta ad regem Ezechiam, dixitque ei : Quid dixerunt viri isti ? aut unde venerunt ad te ? Cui ait Ezechias : De terra longinqua venerunt ad me, de Babylone.</ab>
<ab  n="15"> At ille respondit : Quid viderunt in domo tua ? Ait Ezechias : Omnia qu&#x00E6;cumque sunt in domo mea, viderunt : nihil est quod non monstraverim eis in thesauris meis.</ab>
<ab  n="16"> Dixit itaque Isaias Ezechi&#x00E6; : Audi sermonem Domini :</ab>
<ab  n="17"> Ecce dies venient, et auferentur omnia qu&#x00E6; sunt in domo tua, et qu&#x00E6; condiderunt patres tui usque in diem hanc, in Babylonem : non remanebit quidquam, ait Dominus.</ab>
<ab  n="18"> Sed et de filiis tuis qui egredientur ex te, quos generabis, tollentur, et erunt eunuchi in palatio regis Babylonis.</ab>
<ab  n="19"> Dixit Ezechias ad Isaiam : Bonus sermo Domini quem locutus es : sit pax et veritas in diebus meis.&#x00B6;</ab>
<ab  n="20"> Reliqua autem sermonum Ezechi&#x00E6;, et omnis fortitudo ejus, et quomodo fecerit piscinam et aqu&#x00E6;ductum, et introduxerit aquas in civitatem, nonne h&#x00E6;c scripta sunt in libro sermonum dierum regum Juda ?</ab>
<ab  n="21"> Dormivitque Ezechias cum patribus suis, et regnavit Manasses filius ejus pro eo.</ab>
</div>
<div type="chap" n="21">
<ab  n="1"> Duodecim annorum erat Manasses cum regnare c&#x0153;pisset, et quinquaginta quinque annis regnavit in Jerusalem : nomen matris ejus Haphsiba.</ab>
<ab  n="2"> Fecitque malum in conspectu Domini, juxta idola gentium quas delevit Dominus a facie filiorum Isra&#x00EB;l.</ab>
<ab  n="3"> Conversusque est, et &#x00E6;dificavit excelsa qu&#x00E6; dissipaverat Ezechias pater ejus : et erexit aras Baal, et fecit lucos sicut fecerat Achab rex Isra&#x00EB;l, et adoravit omnem militiam c&#x00E6;li, et coluit eam.</ab>
<ab  n="4"> Exstruxitque aras in domo Domini, de qua dixit Dominus : In Jerusalem ponam nomen meum.</ab>
<ab  n="5"> Et exstruxit altaria univers&#x00E6; militi&#x00E6; c&#x00E6;li in duobus atriis templi Domini.</ab>
<ab  n="6"> Et traduxit filium suum per ignem : et ariolatus est, et observavit auguria, et fecit pythones, et aruspices multiplicavit, ut faceret malum coram Domino, et irritaret eum.</ab>
<ab  n="7"> Posuit quoque idolum luci quem fecerat, in templo Domini, super quod locutus est Dominus ad David, et ad Salomonem filium ejus : In templo hoc, et in Jerusalem quam elegi de cunctis tribubus Isra&#x00EB;l, ponam nomen meum in sempiternum.</ab>
<ab  n="8"> Et ultra non faciam commoveri pedem Isra&#x00EB;l de terra quam dedi patribus eorum : si tamen custodierint opere omnia qu&#x00E6; pr&#x00E6;cepi eis, et universam legem quam mandavit eis servus meus Moyses.</ab>
<ab  n="9"> Illi vero non audierunt : sed seducti sunt a Manasse, ut facerent malum super gentes quas contrivit Dominus a facie filiorum Isra&#x00EB;l.</ab>
<ab  n="10"> Locutusque est Dominus in manu servorum suorum prophetarum, dicens :</ab>
<ab  n="11"> Quia fecit Manasses rex Juda abominationes istas pessimas, super omnia qu&#x00E6; fecerunt Amorrh&#x00E6;i ante eum, et peccare fecit etiam Judam in immunditiis suis :</ab>
<ab  n="12"> propterea h&#x00E6;c dicit Dominus Deus Isra&#x00EB;l : Ecce ego inducam mala super Jerusalem et Judam, ut quicumque audierit, tinniant amb&#x00E6; aures ejus.</ab>
<ab  n="13"> Et extendam super Jerusalem funiculum Samari&#x00E6;, et pondus domus Achab : et delebo Jerusalem, sicut deleri solent tabul&#x00E6; : et delens vertam, et ducam crebrius stylum super faciem ejus.</ab>
<ab  n="14"> Dimittam vero reliquias h&#x00E6;reditatis me&#x00E6;, et tradam eas in manus inimicorum ejus, eruntque in vastitatem, et in rapinam cunctis adversariis suis :</ab>
<ab  n="15"> eo quod fecerint malum coram me, et perseveraverint irritantes me, ex die qua egressi sunt patres eorum ex &#x00C6;gypto usque ad hanc diem.</ab>
<ab  n="16"> Insuper et sanguinem innoxium fudit Manasses multum nimis, donec impleret Jerusalem usque ad os : absque peccatis suis quibus peccare fecit Judam, ut faceret malum coram Domino.</ab>
<ab  n="17"> Reliqua autem sermonum Manasse, ut universa qu&#x00E6; fecit, et peccatum ejus quod peccavit, nonne h&#x00E6;c scripta sunt in libro sermonum dierum regum Juda ?</ab>
<ab  n="18"> Dormivitque Manasses cum patribus suis, et sepultus est in horto domus su&#x00E6;, in horto Oza : et regnavit Amon filius ejus pro eo.&#x00B6;</ab>
<ab  n="19"> Viginti duorum annorum erat Amon cum regnare c&#x0153;pisset : duobus quoque annis regnavit in Jerusalem : nomen matris ejus Messalemeth filia Harus de Jeteba.</ab>
<ab  n="20"> Fecitque malum in conspectu Domini, sicut fecerat Manasses pater ejus.</ab>
<ab  n="21"> Et ambulavit in omni via per quam ambulaverat pater ejus, servivitque immunditiis quibus servierat pater ejus, et adoravit eas :</ab>
<ab  n="22"> et dereliquit Dominum Deum patrum suorum, et non ambulavit in via Domini.</ab>
<ab  n="23"> Tetenderuntque ei insidias servi sui, et interfecerunt regem in domo sua.</ab>
<ab  n="24"> Percussit autem populus terr&#x00E6; omnes qui conjuraverant contra regem Amon, et constituerunt sibi regem Josiam filium ejus pro eo.</ab>
<ab  n="25"> Reliqua autem sermonum Amon qu&#x00E6; fecit, nonne h&#x00E6;c scripta sunt in libro sermonum dierum regum Juda ?</ab>
<ab  n="26"> Sepelieruntque eum in sepulchro suo, in horto Oza : et regnavit Josias filius ejus pro eo.</ab>
</div>
<div type="chap" n="22">
<ab  n="1"> Octo annorum erat Josias cum regnare c&#x0153;pisset : triginta et uno anno regnavit in Jerusalem : nomen matris ejus Idida filia Hadaia de Besecath.</ab>
<ab  n="2"> Fecitque quod placitum erat coram Domino, et ambulavit per omnes vias David patris sui : non declinavit ad dexteram, sive ad sinistram.</ab>
<ab  n="3"> Anno autem octavodecimo regis Josi&#x00E6;, misit rex Saphan filium Aslia filii Messulam scribam templi Domini, dicens ei :</ab>
<ab  n="4"> Vade ad Helciam sacerdotem magnum, ut confletur pecunia qu&#x00E6; illata est in templum Domini, quam collegerunt janitores templi a populo :</ab>
<ab  n="5"> deturque fabris per pr&#x00E6;positos domus Domini, qui et distribuant eam his qui operantur in templo Domini, ad instauranda sartatecta templi :</ab>
<ab  n="6"> tignariis videlicet et c&#x00E6;mentariis, et iis qui interrupta componunt : et ut emantur ligna, et lapides de lapicidinis, ad instaurandum templum Domini.</ab>
<ab  n="7"> Verumtamen non supputetur eis argentum quod accipiunt, sed in potestate habeant, et in fide.&#x00B6;</ab>
<ab  n="8"> Dixit autem Helcias pontifex ad Saphan scribam : Librum legis reperi in domo Domini. Deditque Helcias volumen Saphan, qui et legit illud.</ab>
<ab  n="9"> Venit quoque Saphan scriba ad regem, et renuntiavit ei quod pr&#x00E6;ceperat, et ait : Conflaverunt servi tui pecuniam qu&#x00E6; reperta est in domo Domini, et dederunt ut distribueretur fabris a pr&#x00E6;fectis operum templi Domini.</ab>
<ab  n="10"> Narravit quoque Saphan scriba regi, dicens : Librum dedit mihi Helcias sacerdos. Quem cum legisset Saphan coram rege,</ab>
<ab  n="11"> et audisset rex verba libri legis Domini, scidit vestimenta sua.</ab>
<ab  n="12"> Et pr&#x00E6;cepit Helci&#x00E6; sacerdoti, et Ahicam filio Saphan, et Achobor filio Micha, et Saphan scrib&#x00E6;, et Asai&#x00E6; servo regis, dicens :</ab>
<ab  n="13"> Ite et consulite Dominum super me, et super populo, et super omni Juda, de verbis voluminis istius, quod inventum est : magna enim ira Domini succensa est contra nos, quia non audierunt patres nostri verba libri hujus, ut facerent omne quod scriptum est nobis.</ab>
<ab  n="14"> Ierunt itaque Helcias sacerdos, et Ahicam, et Achobor, et Sapham, et Asaia, ad Holdam prophetidem, uxorem Sellum filii Thecu&#x00E6; filii Araas custodis vestium, qu&#x00E6; habitabat in Jerusalem in Secunda : locutique sunt ad eam.</ab>
<ab  n="15"> Et illa respondit eis : H&#x00E6;c dicit Dominus Deus Isra&#x00EB;l : Dicite viro qui misit vos ad me :</ab>
<ab  n="16"> H&#x00E6;c dicit Dominus : Ecce ego adducam mala super locum istum, et super habitatores ejus, omnia verba legis qu&#x00E6; legit rex Juda :</ab>
<ab  n="17"> quia dereliquerunt me, et sacrificaverunt diis alienis, irritantes me in cunctis operibus manuum suarum : et succendetur indignatio mea in loco hoc, et non extinguetur.</ab>
<ab  n="18"> Regi autem Juda, qui misit vos ut consuleretis Dominum, sic dicetis : H&#x00E6;c dicit Dominus Deus Isra&#x00EB;l : Pro eo quod audisti verba voluminis,</ab>
<ab  n="19"> et perterritum est cor tuum, et humiliatus es coram Domino, auditis sermonibus contra locum istum et habitatores ejus, quod videlicet fierent in stuporem et in maledictum : et scidisti vestimenta tua, et flevisti coram me, et ego audivi, ait Dominus :</ab>
<ab  n="20"> idcirco colligam te ad patres tuos, et colligeris ad sepulchrum tuum in pace, ut non videant oculi tui omnia mala qu&#x00E6; inducturus sum super locum istum.</ab>
</div>
<div type="chap" n="23">
<ab  n="1"> Et renuntiaverunt regi quod dixerat. Qui misit : et congregati sunt ad eum omnes senes Juda et Jerusalem.</ab>
<ab  n="2"> Ascenditque rex templum Domini, et omnes viri Juda, universique qui habitabant in Jerusalem cum eo sacerdotes et prophet&#x00E6;, et omnis populus a parvo usque ad magnum : legitque, cunctis audientibus, omnia verba libri f&#x0153;deris, qui inventus est in domo Domini.</ab>
<ab  n="3"> Stetitque rex super gradum : et f&#x0153;dus percussit coram Domino, ut ambularent post Dominum, et custodirent pr&#x00E6;cepta ejus, et testimonia, et c&#x00E6;remonias in omni corde, et in tota anima, et suscitarent verba f&#x0153;deris hujus, qu&#x00E6; scripta erant in libro illo : acquievitque populus pacto.</ab>
<ab  n="4"> Et pr&#x00E6;cepit rex Helci&#x00E6; pontifici, et sacerdotibus secundi ordinis, et janitoribus, ut projicerent de templo Domini omnia vasa qu&#x00E6; facta fuerant Baal, et in luco, et univers&#x00E6; militi&#x00E6; c&#x00E6;li : et combussit ea foris Jerusalem in convalle Cedron, et tulit pulverem eorum in Bethel.</ab>
<ab  n="5"> Et delevit aruspices quos posuerant reges Juda ad sacrificandum in excelsis per civitates Juda, et in circuitu Jerusalem : et eos qui adolebant incensum Baal, et soli, et lun&#x00E6;, et duodecim signis, et omni militi&#x00E6; c&#x00E6;li.</ab>
<ab  n="6"> Et efferri fecit lucum de domo Domini foras Jerusalem in convalle Cedron, et combussit eum ibi, et redegit in pulverem, et projecit super sepulchra vulgi.</ab>
<ab  n="7"> Destruxit quoque &#x00E6;diculas effeminatorum qu&#x00E6; erant in domo Domini, pro quibus mulieres texebant quasi domunculas luci.</ab>
<ab  n="8"> Congregavitque omnes sacerdotes de civitatibus Juda, et contaminavit excelsa ubi sacrificabant sacerdotes de Gabaa usque Bersabee, et destruxit aras portarum in introitu ostii Josue principis civitatis, quod erat ad sinistram port&#x00E6; civitatis.</ab>
<ab  n="9"> Verumtamen non ascendebant sacerdotes excelsorum ad altare Domini in Jerusalem : sed tantum comedebant azyma in medio fratrum suorum.</ab>
<ab  n="10"> Contaminavit quoque Topheth, quod est in convalle filii Ennom, ut nemo consecraret filium suum aut filiam per ignem, Moloch.</ab>
<ab  n="11"> Abstulit quoque equos quos dederant reges Juda soli in introitu templi Domini juxta exedram Nathanmelech eunuchi, qui erat in Pharurim : currus autem solis combussit igni.</ab>
<ab  n="12"> Altaria quoque qu&#x00E6; erant super tecta c&#x0153;naculi Achaz, qu&#x00E6; fecerant reges Juda, et altaria qu&#x00E6; fecerat Manasses in duobus atriis templi Domini, destruxit rex, et cucurrit inde, et dispersit cinerem eorum in torrentem Cedron.</ab>
<ab  n="13"> Excelsa quoque, qu&#x00E6; erant in Jerusalem ad dexteram partem montis offensionis, qu&#x00E6; &#x00E6;dificaverat Salomon rex Isra&#x00EB;l Astaroth idolo Sidoniorum, et Chamos offensioni Moab, et Melchom abominationi filiorum Ammon, polluit rex.</ab>
<ab  n="14"> Et contrivit statuas, et succidit lucos : replevitque loca eorum ossibus mortuorum.</ab>
<ab  n="15"> Insuper et altare quod erat in Bethel, et excelsum quod fecerat Jeroboam filius Nabat, qui peccare fecit Isra&#x00EB;l : et altare illud, et excelsum destruxit, atque combussit, et comminuit in pulverem, succenditque etiam lucum.</ab>
<ab  n="16"> Et conversus Josias, vidit ibi sepulchra qu&#x00E6; erant in monte : misitque et tulit ossa de sepulchris, et combussit ea super altare, et polluit illud juxta verbum Domini quod locutus est vir Dei, qui pr&#x00E6;dixerat verba h&#x00E6;c.</ab>
<ab  n="17"> Et ait : Quis est titulus ille, quem video ? Responderuntque ei cives urbis illius : Sepulchrum est hominis Dei, qui venit de Juda, et pr&#x00E6;dixit verba h&#x00E6;c, qu&#x00E6; fecisti super altare Bethel.</ab>
<ab  n="18"> Et ait : Dimitte eum : nemo commoveat ossa ejus. Et intacta manserunt ossa illius cum ossibus prophet&#x00E6; qui venerat de Samaria.</ab>
<ab  n="19"> Insuper et omnia fana excelsorum qu&#x00E6; erant in civitatibus Samari&#x00E6;, qu&#x00E6; fecerant reges Isra&#x00EB;l ad irritandum Dominum, abstulit Josias : et fecit eis secundum omnia opera qu&#x00E6; fecerat in Bethel.</ab>
<ab  n="20"> Et occidit universos sacerdotes excelsorum qui erant ibi super altaria, et combussit ossa humana super ea : reversusque est Jerusalem.</ab>
<ab  n="21"> Et pr&#x00E6;cepit omni populo, dicens : Facite Phase Domino Deo vestro, secundum quod scriptum est in libro f&#x0153;deris hujus.</ab>
<ab  n="22"> Nec enim factum est Phase tale a diebus judicum qui judicaverunt Isra&#x00EB;l, et omnium dierum regum Isra&#x00EB;l et regum Juda,</ab>
<ab  n="23"> sicut in octavodecimo anno regis Josi&#x00E6; factum est Phase istud Domino in Jerusalem.</ab>
<ab  n="24"> Sed et pythones, et ariolos, et figuras idolorum, et immunditias, et abominationes, qu&#x00E6; fuerant in terra Juda et Jerusalem, abstulit Josias : ut statueret verba legis qu&#x00E6; scripta sunt in libro quem invenit Helcias sacerdos in templo Domini.</ab>
<ab  n="25"> Similis illi non fuit ante eum rex, qui reverteretur ad Dominum in omni corde suo, et in tota anima sua, et in universa virtute sua juxta omnem legem Moysi : neque post eum surrexit similis illi.</ab>
<ab  n="26"> Verumtamen non est aversus Dominus ab ira furoris sui magni quo iratus est furor ejus contra Judam propter irritationes quibus provocaverat eum Manasses.</ab>
<ab  n="27"> Dixit itaque Dominus : Etiam Judam auferam a facie mea, sicut abstuli Isra&#x00EB;l : et projiciam civitatem hanc quam elegi Jerusalem, et domum de qua dixi : Erit nomen meum ibi.&#x00B6;</ab>
<ab  n="28"> Reliqua autem sermonum Josi&#x00E6;, et universa qu&#x00E6; fecit, nonne h&#x00E6;c scripta sunt in libro verborum dierum regum Juda ?</ab>
<ab  n="29"> In diebus ejus ascendit Pharao Nechao rex &#x00C6;gypti contra regem Assyriorum ad flumen Euphraten, et abiit Josias rex in occursum ejus : et occisus est in Mageddo cum vidisset eum.</ab>
<ab  n="30"> Et portaverunt eum servi sui mortuum de Mageddo : et pertulerunt in Jerusalem, et sepelierunt eum in sepulchro suo. Tulitque populus terr&#x00E6; Joachaz filium Josi&#x00E6; : et unxerunt eum, et constituerunt eum regem pro patre suo.&#x00B6;</ab>
<ab  n="31"> Viginti trium annorum erat Joachaz cum regnare c&#x0153;pisset, et tribus mensibus regnavit in Jerusalem : nomen matris ejus Amital filia Jeremi&#x00E6; de Lobna.</ab>
<ab  n="32"> Et fecit malum coram Domino, juxta omnia qu&#x00E6; fecerant patres ejus.</ab>
<ab  n="33"> Vinxitque eum Pharao Nechao in Rebla, qu&#x00E6; est in terra Emath, ne regnaret in Jerusalem : et imposuit mulctam terr&#x00E6; centum talentis argenti, et talento auri.&#x00B6;</ab>
<ab  n="34"> Regemque constituit Pharao Nechao Eliacim filium Josi&#x00E6; pro Josia patre ejus : vertitque nomen ejus Joakim. Porro Joachaz tulit, et duxit in &#x00C6;gyptum, et mortuus est ibi.</ab>
<ab  n="35"> Argentum autem et aurum dedit Joakim Pharaoni, cum indixisset terr&#x00E6; per singulos, ut conferretur juxta pr&#x00E6;ceptum Pharaonis : et unumquemque juxta vires suas exegit, tam argentum quam aurum, de populo terr&#x00E6;, ut daret Pharaoni Nechao.</ab>
<ab  n="36"> Viginti quinque annorum erat Joakim cum regnare c&#x0153;pisset, et undecim annis regnavit in Jerusalem : nomen matris ejus Zebida filia Phadaia de Ruma.</ab>
<ab  n="37"> Et fecit malum coram Domino juxta omnia qu&#x00E6; fecerant patres ejus.</ab>
</div>
<div type="chap" n="24">
<ab  n="1"> In diebus ejus ascendit Nabuchodonosor rex Babylonis, et factus est ei Joakim servus tribus annis : et rursum rebellavit contra eum.</ab>
<ab  n="2"> Immisitque ei Dominus latrunculos Chald&#x00E6;orum, et latrunculos Syri&#x00E6;, et latrunculos Moab, et latrunculos filiorum Ammon : et immisit eos in Judam ut disperderent eum, juxta verbum Domini quod locutus fuerat per servos suos prophetas.</ab>
<ab  n="3"> Factum est autem hoc per verbum Domini contra Judam, ut auferret eum coram se propter peccata Manasse universa qu&#x00E6; fecit,</ab>
<ab  n="4"> et propter sanguinem innoxium quem effudit, et implevit Jerusalem cruore innocentium : et ob hanc rem noluit Dominus propitiari.</ab>
<ab  n="5"> Reliqua autem sermonum Joakim, et universa qu&#x00E6; fecit, nonne h&#x00E6;c scripta sunt in libro sermonum dierum regum Juda ? Et dormivit Joakim cum patribus suis :</ab>
<ab  n="6"> et regnavit Joachin filius ejus pro eo.</ab>
<ab  n="7"> Et ultra non addidit rex &#x00C6;gypti ut egrederetur de terra sua : tulerat enim rex Babylonis, a rivo &#x00C6;gypti usque ad fluvium Euphraten, omnia qu&#x00E6; fuerant regis &#x00C6;gypti.&#x00B6;</ab>
<ab  n="8"> Decem et octo annorum erat Joachin cum regnare c&#x0153;pisset, et tribus mensibus regnavit in Jerusalem : nomen matris ejus Nohesta filia Elnathan de Jerusalem.</ab>
<ab  n="9"> Et fecit malum coram Domino, juxta omnia qu&#x00E6; fecerat pater ejus.</ab>
<ab  n="10"> In tempore illo ascenderunt servi Nabuchodonosor regis Babylonis in Jerusalem, et circumdata est urbs munitionibus.</ab>
<ab  n="11"> Venitque Nabuchodonosor rex Babylonis ad civitatem cum servis suis ut oppugnarent eam.</ab>
<ab  n="12"> Egressusque est Joachin rex Juda ad regem Babylonis, ipse et mater ejus, et servi ejus, et principes ejus, et eunuchi ejus : et suscepit eum rex Babylonis anno octavo regni sui.</ab>
<ab  n="13"> Et protulit inde omnes thesauros domus Domini, et thesauros domus regi&#x00E6; : et concidit universa vasa aurea qu&#x00E6; fecerat Salomon rex Isra&#x00EB;l in templo Domini juxta verbum Domini.&#x00B6;</ab>
<ab  n="14"> Et transtulit omnem Jerusalem, et universos principes, et omnes fortes exercitus, decem millia, in captivitatem, et omnem artificem et clusorem : nihilque relictum est, exceptis pauperibus populi terr&#x00E6;.</ab>
<ab  n="15"> Transtulit quoque Joachin in Babylonem, et matrem regis, et uxores regis, et eunuchos ejus : et judices terr&#x00E6; duxit in captivitatem de Jerusalem in Babylonem.</ab>
<ab  n="16"> Et omnes viros robustos, septem millia, et artifices, et clusores mille, omnes viros fortes et bellatores : duxitque eos rex Babylonis captivos in Babylonem.</ab>
<ab  n="17"> Et constituit Matthaniam patruum ejus pro eo : imposuitque nomen ei Sedeciam.&#x00B6;</ab>
<ab  n="18"> Vigesimum et primum annum &#x00E6;tatis habebat Sedecias cum regnare c&#x0153;pisset, et undecim annis regnavit in Jerusalem : nomen matris ejus erat Amital filia Jeremi&#x00E6; de Lobna.</ab>
<ab  n="19"> Et fecit malum coram Domino, juxta omnia qu&#x00E6; fecerat Joakim.</ab>
<ab  n="20"> Irascebatur enim Dominus contra Jerusalem et contra Judam, donec projiceret eos a facie sua : recessitque Sedecias a rege Babylonis.</ab>
</div>
<div type="chap" n="25">
<ab  n="1"> Factum est autem anno nono regni ejus, mense decimo, decima die mensis, venit Nabuchodonosor rex Babylonis, ipse et omnis exercitus ejus, in Jerusalem, et circumdederunt eam : et exstruxerunt in circuitu ejus munitiones.</ab>
<ab  n="2"> Et clausa est civitas atque vallata usque ad undecimum annum regis Sedeci&#x00E6;,</ab>
<ab  n="3"> nona die mensis : pr&#x00E6;valuitque fames in civitate, nec erat panis populo terr&#x00E6;.</ab>
<ab  n="4"> Et interrupta est civitas : et omnes viri bellatores nocte fugerunt per viam port&#x00E6; qu&#x00E6; est inter duplicem murum ad hortum regis. Porro Chald&#x00E6;i obsidebant in circuitu civitatem. Fugit itaque Sedecias per viam qu&#x00E6; ducit ad campestria solitudinis.</ab>
<ab  n="5"> Et persecutus est exercitus Chald&#x00E6;orum regem, comprehenditque eum in planitie Jericho : et omnes bellatores qui erant cum eo, dispersi sunt, et reliquerunt eum.</ab>
<ab  n="6"> Apprehensum ergo regem duxerunt ad regem Babylonis in Reblatha : qui locutus est cum eo judicium.</ab>
<ab  n="7"> Filios autem Sedeci&#x00E6; occidit coram eo, et oculos ejus effodit, vinxitque eum catenis, et adduxit in Babylonem.&#x00B6;</ab>
<ab  n="8"> Mense quinto, septima die mensis, ipse est annus nonusdecimus regis Babylonis, venit Nabuzardan princeps exercitus, servus regis Babylonis, in Jerusalem.</ab>
<ab  n="9"> Et succendit domum Domini, et domum regis : et domos Jerusalem, omnemque domum combussit igni.</ab>
<ab  n="10"> Et muros Jerusalem in circuitu destruxit omnis exercitus Chald&#x00E6;orum, qui erat cum principe militum.</ab>
<ab  n="11"> Reliquam autem populi partem qu&#x00E6; remanserat in civitate, et perfugas qui transfugerant ad regem Babylonis, et reliquum vulgus transtulit Nabuzardan princeps militi&#x00E6;.</ab>
<ab  n="12"> Et de pauperibus terr&#x00E6; reliquit vinitores et agricolas.</ab>
<ab  n="13"> Columnas autem &#x00E6;reas qu&#x00E6; erant in templo Domini, et bases, et mare &#x00E6;reum quod erat in domo Domini, confregerunt Chald&#x00E6;i, et transtulerunt &#x00E6;s omne in Babylonem.</ab>
<ab  n="14"> Ollas quoque &#x00E6;reas, et trullas, et tridentes, et scyphos, et mortariola, et omnia vasa &#x00E6;rea, in quibus ministrabant, tulerunt.</ab>
<ab  n="15"> Necnon et thuribula, et phialas : qu&#x00E6; aurea, aurea, et qu&#x00E6; argentea, argentea tulit princeps militi&#x00E6;,</ab>
<ab  n="16"> id est, columnas duas, mare unum, et bases quas fecerat Salomon in templo Domini : non erat pondus &#x00E6;ris omnium vasorum.</ab>
<ab  n="17"> Decem et octo cubitos altitudinis habebat columna una : et capitellum &#x00E6;reum super se altitudinis trium cubitorum : et retiaculum, et malogranata super capitellum column&#x00E6;, omnia &#x00E6;rea : similem et columna secunda habebat ornatum.</ab>
<ab  n="18"> Tulit quoque princeps militi&#x00E6; Saraiam sacerdotem primum, et Sophoniam sacerdotem secundum, et tres janitores.</ab>
<ab  n="19"> Et de civitate eunuchum unum, qui erat pr&#x00E6;fectus super bellatores viros : et quinque viros de his qui steterant coram rege, quos reperit in civitate : et Sopher principem exercitus, qui probabat tyrones de populo terr&#x00E6; : et sexaginta viros e vulgo, qui inventi fuerant in civitate.</ab>
<ab  n="20"> Quos tollens Nabuzardan princeps militum, duxit ad regem Babylonis in Reblatha.</ab>
<ab  n="21"> Percussitque eos rex Babylonis, et interfecit eos in Reblatha in terra Emath : et translatus est Juda de terra sua.&#x00B6;</ab>
<ab  n="22"> Populo autem qui relictus erat in terra Juda, quem dimiserat Nabuchodonosor rex Babylonis, pr&#x00E6;fecit Godoliam filium Ahicam filii Saphan.</ab>
<ab  n="23"> Quod cum audissent omnes duces militum, ipsi et viri qui erant cum eis, videlicet quod constituisset rex Babylonis Godoliam, venerunt ad Godoliam in Maspha, Ismahel filius Nathani&#x00E6;, et Johanan filius Caree, et Saraia filius Thanehumeth Netophathites, et Jezonias filius Maachathi, ipsi et socii eorum.</ab>
<ab  n="24"> Juravitque Godolias ipsis et sociis eorum, dicens : Nolite timere servire Chald&#x00E6;is : manete in terra, et servite regi Babylonis, et bene erit vobis.</ab>
<ab  n="25"> Factum est autem in mense septimo, venit Ismahel filius Nathani&#x00E6; filii Elisama de semine regio, et decem viri cum eo : percusseruntque Godoliam, qui et mortuus est : sed et Jud&#x00E6;os et Chald&#x00E6;os qui erant cum eo in Maspha.&#x00B6;</ab>
<ab  n="26"> Consurgensque omnis populus a parvo usque ad magnum, et principes militum, venerunt in &#x00C6;gyptum timentes Chald&#x00E6;os.</ab>
<ab  n="27"> Factum est vero in anno trigesimo septimo transmigrationis Joachin regis Juda, mense duodecimo, vigesima septima die mensis : sublevavit Evilmerodach rex Babylonis, anno quo regnare c&#x0153;perat, caput Joachin regis Juda de carcere.</ab>
<ab  n="28"> Et locutus est ei benigne, et posuit thronum ejus super thronum regum qui erant cum eo in Babylone.</ab>
<ab  n="29"> Et mutavit vestes ejus quas habuerat in carcere, et comedebat panem semper in conspectu ejus cunctis diebus vit&#x00E6; su&#x00E6;.</ab>
<ab  n="30"> Annonam quoque constituit ei sine intermissione, qu&#x00E6; et dabatur ei a rege per singulos dies omnibus diebus vit&#x00E6; su&#x00E6;.</ab>
</div>
</div>

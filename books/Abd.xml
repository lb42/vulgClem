<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Visio Abdi&#x00E6;. [H&#x00E6;c dicit Dominus Deus ad Edom :/ Auditum audivimus a Domino,/ et legatum ad gentes misit :/ surgite, et consurgamus adversus eum in pr&#x00E6;lium./</ab>
<ab  n="2"> Ecce parvulum dedi te in gentibus :/ contemptibilis tu es valde./</ab>
<ab  n="3"> Superbia cordis tui extulit te,/ habitantem in scissuris petrarum,/ exaltantem solium tuum ;/ qui dicis in corde tuo :/ Quis detrahet me in terram ?/</ab>
<ab  n="4"> Si exaltatus fueris ut aquila,/ et si inter sidera posueris nidum tuum,/ inde detraham te, dicit Dominus./</ab>
<ab  n="5"> Si fures introissent ad te,/ si latrones per noctem,/ quomodo conticuisses ?/ nonne furati essent sufficientia sibi ?/ Si vindemiatores introissent ad te,/ numquid saltem racemum reliquissent tibi ?/</ab>
<ab  n="6"> Quomodo scrutati sunt Esau ;/ investigaverunt abscondita ejus ?/</ab>
<ab  n="7"> Usque ad terminum emiserunt te :/ omnes viri f&#x0153;deris tui illuserunt tibi :/ invaluerunt adversum te viri pacis tu&#x00E6;,/ qui comedunt tecum, ponent insidias subter te ;/ non est prudentia in eo./</ab>
<ab  n="8"> Numquid non in die illa, dicit Dominus,/ perdam sapientes de Idum&#x00E6;a,/ et prudentiam de monte Esau ?/</ab>
<ab  n="9"> Et timebunt fortes tui a meridie,/ ut intereat vir de monte Esau./</ab>
<ab  n="10"> Propter interfectionem,/ et propter iniquitatem in fratrem tuum Jacob,/ operiet te confusio, et peribis in &#x00E6;ternum./</ab>
<ab  n="11"> In die cum stares adversus eum,/ quando capiebant alieni exercitum ejus,/ et extranei ingrediebantur portas ejus,/ et super Jerusalem mittebant sortem,/ tu quoque eras quasi unus ex eis./</ab>
<ab  n="12"> Et non despicies in die fratris tui,/ in die peregrinationis ejus :/ et non l&#x00E6;taberis super filios Juda/ in die perditionis eorum :/ et non magnificabis os tuum/ in die angusti&#x00E6;./</ab>
<ab  n="13"> Neque ingredieris portam populi mei/ in die ruin&#x00E6; eorum ;/ neque despicies et tu in malis ejus/ in die vastitatis illius./ Et non emitteris adversus exercitum ejus/ in die vastitatis illius,/</ab>
<ab  n="14"> neque stabis in exitibus/ ut interficias eos qui fugerint,/ et non concludes reliquos ejus/ in die tribulationis./</ab>
<ab  n="15"> Quoniam juxta est dies Domini super omnes gentes :/ sicut fecisti, fiet tibi ;/ retributionem tuam convertet in caput tuum./</ab>
<ab  n="16"> Quomodo enim bibistis super montem sanctum meum,/ bibent omnes gentes jugiter :/ et bibent, et absorbebunt,/ et erunt quasi non sint.&#x00B6;</ab>
<ab  n="17"> Et in monte Sion erit salvatio, et erit sanctus ;/ et possidebit domus Jacob eos qui se possederant./</ab>
<ab  n="18"> Et erit domus Jacob ignis,/ et domus Joseph flamma,/ et domus Esau stipula :/ et succendentur in eis, et devorabunt eos,/ et non erunt reliqui&#x00E6; domus Esau,/ quia Dominus locutus est./</ab>
<ab  n="19"> Et h&#x00E6;reditabunt hi, qui ad austrum sunt, montem Esau,/ et qui in campestribus, Philisthiim :/ et possidebunt regionem Ephraim et regionem Samari&#x00E6;,/ et Benjamin possidebit Galaad./</ab>
<ab  n="20"> Et transmigratio exercitus hujus filiorum Isra&#x00EB;l,/ omnia loca Chanan&#x00E6;orum usque ad Sareptam :/ et transmigratio Jerusalem, qu&#x00E6; in Bosphoro est,/ possidebit civitates austri./</ab>
<ab  n="21"> Et ascendent salvatores in montem Sion judicare montem Esau,/ et erit Domino regnum.]</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> In anno secundo Darii regis, in mense sexto, in die una mensis, factum est verbum Domini in manu Agg&#x00E6;i prophet&#x00E6;, ad Zorobabel, filium Salathiel, ducem Juda, et ad Jesum, filium Josedec, sacerdotem magnum, dicens :</ab>
<ab  n="2"> H&#x00E6;c ait Dominus exercituum, dicens : Populus iste dicit : Nondum venit tempus domus Domini &#x00E6;dificand&#x00E6;.</ab>
<ab  n="3"> Et factum est verbum Domini in manu Agg&#x00E6;i prophet&#x00E6;, dicens :</ab>
<ab  n="4"> [Numquid tempus vobis est ut habitetis in domibus laqueatis,/ et domus ista deserta ?/</ab>
<ab  n="5"> Et nunc h&#x00E6;c dicit Dominus exercituum :/ Ponite corda vestra super vias vestras./</ab>
<ab  n="6"> Seminastis multum, et intulistis parum ;/ comedistis, et non estis satiati ;/ bibistis, et non estis inebriati ;/ operuistis vos, et non estis calefacti ;/ et qui mercedes congregavit, misit eas in sacculum pertusum./</ab>
<ab  n="7"> H&#x00E6;c dicit Dominus exercituum :/ Ponite corda vestra super vias vestras ;/</ab>
<ab  n="8"> ascendite in montem, portate ligna, et &#x00E6;dificate domum :/ et acceptabilis mihi erit, et glorificabor, dicit Dominus./</ab>
<ab  n="9"> Respexistis ad amplius, et ecce factum est minus ;/ et intulistis in domum, et exsufflavi illud :/ quam ob causam ? dicit Dominus exercituum :/ quia domus mea deserta est,/ et vos festinatis unusquisque in domum suam./</ab>
<ab  n="10"> Propter hoc super vos prohibiti sunt c&#x00E6;li ne darent rorem,/ et terra prohibita est ne daret germen suum :/</ab>
<ab  n="11"> et vocavi siccitatem super terram, et super montes,/ et super triticum, et super vinum, et super oleum,/ et qu&#x00E6;cumque profert humus,/ et super homines, et super jumenta,/ et super omnem laborem manuum.]</ab>
<ab  n="12"> Et audivit Zorobabel, filius Salathiel, et Jesus, filius Josedec, sacerdos magnus, et omnes reliqui&#x00E6; populi, vocem Domini Dei sui, et verba Agg&#x00E6;i prophet&#x00E6;, sicut misit eum Dominus Deus eorum ad eos, et timuit populus a facie Domini.</ab>
<ab  n="13"> Et dixit Agg&#x00E6;us, nuntius Domini de nuntiis Domini, populo dicens : Ego vobiscum sum, dicit Dominus.</ab>
<ab  n="14"> Et suscitavit Dominus spiritum Zorobabel, filii Salathiel, ducis Juda, et spiritum Jesu, filii Josedec, sacerdotis magni, et spiritum reliquorum de omni populo : et ingressi sunt, et faciebant opus in domo Domini exercituum, Dei sui.</ab>
</div>
<div type="chap" n="2">
<ab  n="1"> In die vigesima et quarta mensis, in sexto mense, in anno secundo Darii regis.&#x00B6;</ab>
<ab  n="2"> In septimo mense, vigesima et prima mensis, factum est verbum Domini in manu Agg&#x00E6;i prophet&#x00E6;, dicens :</ab>
<ab  n="3"> Loquere ad Zorobabel, filium Salathiel, ducem Juda, et ad Jesum, filium Josedec, sacerdotem magnum, et ad reliquos populi, dicens :</ab>
<ab  n="4"> [Quis in vobis est derelictus,/ qui vidit domum istam in gloria sua prima ?/ et quid vos videtis hanc nunc ?/ numquid non ita est, quasi non sit in oculis vestris ?/</ab>
<ab  n="5"> Et nunc confortare, Zorobabel, dicit Dominus ;/ et confortare, Jesu, fili Josedec, sacerdos magne ;/ et confortare, omnis populus terr&#x00E6;, dicit Dominus exercituum :/ et facite (quoniam ego vobiscum sum, dicit Dominus exercituum)/</ab>
<ab  n="6"> verbum quod pepigi vobiscum cum egrederemini de terra &#x00C6;gypti :/ et spiritus meus erit in medio vestrum : nolite timere./</ab>
<ab  n="7"> Quia h&#x00E6;c dicit Dominus exercituum :/ Adhuc unum modicum est,/ et ego commovebo c&#x00E6;lum, et terram, et mare, et aridam./</ab>
<ab  n="8"> Et movebo omnes gentes,/ et veniet desideratus cunctis gentibus :/ et implebo domum istam gloria,/ dicit Dominus exercituum./</ab>
<ab  n="9"> Meum est argentum, et meum est aurum,/ dicit Dominus exercituum./</ab>
<ab  n="10"> Magna erit gloria domus istius novissim&#x00E6; plus quam prim&#x00E6;,/ dicit Dominus exercituum :/ et in loco isto dabo pacem,/ dicit Dominus exercituum.]&#x00B6;</ab>
<ab  n="11"> In vigesima et quarta noni mensis, in anno secundo Darii regis, factum est verbum Domini ad Agg&#x00E6;um prophetam, dicens :</ab>
<ab  n="12"> H&#x00E6;c dicit Dominus exercituum : Interroga sacerdotes legem, dicens :</ab>
<ab  n="13"> Si tulerit homo carnem sanctificatam in ora vestimenti sui, et tetigerit de summitate ejus panem, aut pulmentum, aut vinum, aut oleum, aut omnem cibum, numquid sanctificabitur ? Respondentes autem sacerdotes, dixerunt : Non.</ab>
<ab  n="14"> Et dixit Agg&#x00E6;us : Si tetigerit pollutus in anima ex omnibus his, numquid contaminabitur ? Et responderunt sacerdotes, et dixerunt : Contaminabitur.</ab>
<ab  n="15"> Et respondit Agg&#x00E6;us, et dixit : [Sic populus iste,/ et sic gens ista ante faciem meam, dicit Dominus,/ et sic omne opus manuum eorum :/ et omnia qu&#x00E6; obtulerunt ibi, contaminata erunt./</ab>
<ab  n="16"> Et nunc ponite corda vestra a die hac et supra,/ antequam poneretur lapis super lapidem in templo Domini./</ab>
<ab  n="17"> Cum accederetis ad acervum viginti modiorum,/ et fierent decem ;/ et intraretis ad torcular, ut exprimeretis quinquaginta lagenas,/ et fiebant viginti./</ab>
<ab  n="18"> Percussi vos vento urente, et aurugine,/ et grandine omnia opera manuum vestrarum :/ et non fuit in vobis qui reverteretur ad me, dicit Dominus./</ab>
<ab  n="19"> Ponite corda vestra ex die ista, et in futurum,/ a die vigesima et quarta noni mensis :/ a die qua fundamenta jacta sunt templi Domini,/ ponite super cor vestrum./</ab>
<ab  n="20"> Numquid jam semen in germine est,/ et adhuc vinea, et ficus,/ et malogranatum, et lignum oliv&#x00E6; non floruit ? ex die ista benedicam.]&#x00B6;</ab>
<ab  n="21"> Et factum est verbum Domini secundo ad Agg&#x00E6;um in vigesima et quarta mensis, dicens :</ab>
<ab  n="22"> Loquere ad Zorobabel ducem Juda, dicens : [Ego movebo c&#x00E6;lum pariter et terram,/</ab>
<ab  n="23"> et subvertam solium regnorum,/ et conteram fortitudinem regni gentium :/ et subvertam quadrigam et ascensorem ejus,/ et descendent equi, et ascensores eorum,/ vir in gladio fratris sui./</ab>
<ab  n="24"> In die illa, dicit Dominus exercituum, assumam te,/ Zorobabel, fili Salathiel, serve meus, dicit Dominus :/ et ponam te quasi signaculum,/ quia te elegi, dicit Dominus exercituum.]</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus Apostolus Jesu Christi per voluntatem Dei, et Timotheus frater :</ab>
<ab  n="2"> eis, qui sunt Colossis, sanctis, et fidelibus fratribus in Christo Jesu.</ab>
<ab  n="3"> Gratia vobis, et pax a Deo Patre nostro, et Domino Jesu Christo.&#x00B6; Gratias agimus Deo, et Patri Domini nostri Jesu Christi semper pro vobis orantes :</ab>
<ab  n="4"> audientes fidem vestram in Christo Jesu, et dilectionem quam habetis in sanctos omnes</ab>
<ab  n="5"> propter spem, qu&#x00E6; reposita est vobis in c&#x00E6;lis : quam audistis in verbo veritatis Evangelii :</ab>
<ab  n="6"> quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,</ab>
<ab  n="7"> sicut didicistis ab Epaphra carissimo conservo nostro, qui est fidelis pro vobis minister Christi Jesu,</ab>
<ab  n="8"> qui etiam manifestavit nobis dilectionem vestram in spiritu.</ab>
<ab  n="9"> Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali :</ab>
<ab  n="10"> ut ambuletis digne Deo per omnia placentes : in omni opere bono fructificantes, et crescentes in scientia Dei :</ab>
<ab  n="11"> in omni virtute confortati secundum potentiam claritatis ejus, in omni patientia et longanimitate cum gaudio,</ab>
<ab  n="12"> gratias agentes Deo Patri, qui dignos nos fecit in partem sortis sanctorum in lumine :</ab>
<ab  n="13"> qui eripuit nos de potestate tenebrarum, et transtulit in regnum filii dilectionis su&#x00E6;,</ab>
<ab  n="14"> in quo habemus redemptionem per sanguinem ejus, remissionem peccatorum :</ab>
<ab  n="15"> qui est imago Dei invisibilis, primogenitus omnis creatur&#x00E6; :</ab>
<ab  n="16"> quoniam in ipso condita sunt universa in c&#x00E6;lis, et in terra, visibilia, et invisibilia, sive throni, sive dominationes, sive principatus, sive potestates : omnia per ipsum et in ipso creata sunt :</ab>
<ab  n="17"> et ipse est ante omnes, et omnia in ipso constant.&#x00B6;</ab>
<ab  n="18"> Et ipse est caput corporis Ecclesi&#x00E6;, qui est principium, primogenitus ex mortuis : ut sit in omnibus ipse primatum tenens :</ab>
<ab  n="19"> quia in ipso complacuit, omnem plenitudinem inhabitare :</ab>
<ab  n="20"> et per eum reconciliare omnia in ipsum, pacificans per sanguinem crucis ejus, sive qu&#x00E6; in terris, sive qu&#x00E6; in c&#x00E6;lis sunt.</ab>
<ab  n="21"> Et vos cum essetis aliquando alienati, et inimici sensu in operibus malis :</ab>
<ab  n="22"> nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso :</ab>
<ab  n="23"> si tamen permanetis in fide fundati, et stabiles, et immobiles a spe Evangelii, quod audistis, quod pr&#x00E6;dicatum est in universa creatura, qu&#x00E6; sub c&#x00E6;lo est, cujus factus sum ego Paulus minister.&#x00B6;</ab>
<ab  n="24"> Qui nunc gaudeo in passionibus pro vobis, et adimpleo ea qu&#x00E6; desunt passionum Christi, in carne mea pro corpore ejus, quod est Ecclesia :</ab>
<ab  n="25"> cujus factus sum ego minister secundum dispensationem Dei, qu&#x00E6; data est mihi in vos, ut impleam verbum Dei :</ab>
<ab  n="26"> mysterium, quod absconditum fuit a s&#x00E6;culis, et generationibus, nunc autem manifestatum est sanctis ejus,</ab>
<ab  n="27"> quibus voluit Deus notas facere divitias glori&#x00E6; sacramenti hujus in gentibus, quod est Christus, in vobis spes glori&#x00E6;,</ab>
<ab  n="28"> quem nos annuntiamus, corripientes omnem hominem, et docentes omnem hominem, in omni sapientia, ut exhibeamus omnem hominem perfectum in Christo Jesu :</ab>
<ab  n="29"> in quo et laboro, certando secundum operationem ejus, quam operatur in me in virtute.</ab>
</div>
<div type="chap" n="2">
<ab  n="1"> Volo enim vos scire qualem sollicitudinem habeam pro vobis, et pro iis qui sunt Laodici&#x00E6;, et quicumque non viderunt faciem meam in carne :</ab>
<ab  n="2"> ut consolentur corda ipsorum, instructi in caritate, et in omnes divitias plenitudinis intellectus, in agnitionem mysterii Dei Patris et Christi Jesu :</ab>
<ab  n="3"> in quo sunt omnes thesauri sapienti&#x00E6; et scienti&#x00E6; absconditi.&#x00B6;</ab>
<ab  n="4"> Hoc autem dico, ut nemo vos decipiat in sublimitate sermonum.</ab>
<ab  n="5"> Nam etsi corpore absens sum, sed spiritu vobiscum sum : gaudens, et videns ordinem vestrum, et firmamentum ejus, qu&#x00E6; in Christo est, fidei vestr&#x00E6;.</ab>
<ab  n="6"> Sicut ergo accepistis Jesum Christum Dominum, in ipso ambulate,</ab>
<ab  n="7"> radicati, et super&#x00E6;dificati in ipso, et confirmati fide, sicut et didicistis, abundantes in illo in gratiarum actione.</ab>
<ab  n="8"> Videte ne quis vos decipiat per philosophiam, et inanem fallaciam secundum traditionem hominum, secundum elementa mundi, et non secundum Christum :</ab>
<ab  n="9"> quia in ipso inhabitat omnis plenitudo divinitatis corporaliter :</ab>
<ab  n="10"> et estis in illo repleti, qui est caput omnis principatus et potestatis :</ab>
<ab  n="11"> in quo et circumcisi estis circumcisione non manu facta in expoliatione corporis carnis, sed in circumcisione Christi :</ab>
<ab  n="12"> consepulti ei in baptismo, in quo et resurrexistis per fidem operationis Dei, qui suscitavit illum a mortuis.</ab>
<ab  n="13"> Et vos cum mortui essetis in delictis, et pr&#x00E6;putio carnis vestr&#x00E6;, convivificavit cum illo, donans vobis omnia delicta :</ab>
<ab  n="14"> delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci :</ab>
<ab  n="15"> et expolians principatus, et potestates traduxit confidenter, palam triumphans illos in semetipso.&#x00B6;</ab>
<ab  n="16"> Nemo ergo vos judicet in cibo, aut in potu, aut in parte diei festi, aut neomeni&#x00E6;, aut sabbatorum :</ab>
<ab  n="17"> qu&#x00E6; sunt umbra futurorum : corpus autem Christi.</ab>
<ab  n="18"> Nemo vos seducat, volens in humilitate, et religione angelorum, qu&#x00E6; non vidit ambulans, frustra inflatus sensu carnis su&#x00E6;,</ab>
<ab  n="19"> et non tenens caput, ex quo totum corpus per nexus, et conjunctiones subministratum, et constructum crescit in augmentum Dei.</ab>
<ab  n="20"> Si ergo mortui estis cum Christo ab elementis hujus mundi : quid adhuc tamquam viventes in mundo decernitis ?</ab>
<ab  n="21"> Ne tetigeritis, neque gustaveritis, neque contrectaveritis :</ab>
<ab  n="22"> qu&#x00E6; sunt omnia in interitum ipso usu, secundum pr&#x00E6;cepta et doctrinas hominum :</ab>
<ab  n="23"> qu&#x00E6; sunt rationem quidem habentia sapienti&#x00E6; in superstitione, et humilitate, et non ad parcendum corpori, non in honore aliquo ad saturitatem carnis.</ab>
</div>
<div type="chap" n="3">
<ab  n="1"> Igitur, si consurrexistis cum Christo : qu&#x00E6; sursum sunt qu&#x00E6;rite, ubi Christus est in dextera Dei sedens :</ab>
<ab  n="2"> qu&#x00E6; sursum sunt sapite, non qu&#x00E6; super terram.</ab>
<ab  n="3"> Mortui enim estis, et vita vestra est abscondita cum Christo in Deo.</ab>
<ab  n="4"> Cum Christus apparuerit, vita vestra : tunc et vos apparebitis cum ipso in gloria.</ab>
<ab  n="5"> Mortificate ergo membra vestra, qu&#x00E6; sunt super terram : fornicationem, immunditiam, libidinem, concupiscentiam malam, et avaritiam, qu&#x00E6; est simulacrorum servitus :</ab>
<ab  n="6"> propter qu&#x00E6; venit ira Dei super filios incredulitatis :</ab>
<ab  n="7"> in quibus et vos ambulastis aliquando, cum viveretis in illis.</ab>
<ab  n="8"> Nunc autem deponite et vos omnia : iram, indignationem, malitiam, blasphemiam, turpem sermonem de ore vestro.</ab>
<ab  n="9"> Nolite mentiri invicem, expoliantes vos veterem hominem cum actibus suis,</ab>
<ab  n="10"> et induentes novum eum, qui renovatur in agnitionem secundum imaginem ejus qui creavit illum :</ab>
<ab  n="11"> ubi non est gentilis et Jud&#x00E6;us, circumcisio et pr&#x00E6;putium, Barbarus et Scytha, servus et liber : sed omnia, et in omnibus Christus.</ab>
<ab  n="12"> Induite vos ergo, sicut electi Dei, sancti, et dilecti, viscera misericordi&#x00E6;, benignitatem, humilitatem, modestiam, patientiam :</ab>
<ab  n="13"> supportantes invicem, et donantes vobismetipsis si quis adversus aliquem habet querelam : sicut et Dominus donavit vobis, ita et vos.</ab>
<ab  n="14"> Super omnia autem h&#x00E6;c, caritatem habete, quod est vinculum perfectionis :</ab>
<ab  n="15"> et pax Christi exsultet in cordibus vestris, in qua et vocati estis in uno corpore : et grati estote.</ab>
<ab  n="16"> Verbum Christi habitet in vobis abundanter, in omni sapientia, docentes, et commonentes vosmetipsos, psalmis, hymnis, et canticis spiritualibus, in gratia cantantes in cordibus vestris Deo.</ab>
<ab  n="17"> Omne, quodcumque facitis in verbo aut in opere, omnia in nomine Domini Jesu Christi, gratias agentes Deo et Patri per ipsum.&#x00B6;</ab>
<ab  n="18"> Mulieres, subdit&#x00E6; estote viris, sicut oportet, in Domino.</ab>
<ab  n="19"> Viri, diligite uxores vestras, et nolite amari esse ad illas.</ab>
<ab  n="20"> Filii, obedite parentibus per omnia : hoc enim placitum est in Domino.</ab>
<ab  n="21"> Patres, nolite ad indignationem provocare filios vestros, ut non pusillo animo fiant.</ab>
<ab  n="22"> Servi, obedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Deum.</ab>
<ab  n="23"> Quodcumque facitis, ex animo operamini sicut Domino, et non hominibus :</ab>
<ab  n="24"> scientes quod a Domino accipietis retributionem h&#x00E6;reditatis. Domino Christo servite.</ab>
<ab  n="25"> Qui enim injuriam facit, recipiet id quod inique gessit : et non est personarum acceptio apud Deum.</ab>
</div>
<div type="chap" n="4">
<ab  n="1"> Domini, quod justum est et &#x00E6;quum, servis pr&#x00E6;state : scientes quod et vos Dominum habetis in c&#x00E6;lo.&#x00B6;</ab>
<ab  n="2"> Orationi instate, vigilantes in ea in gratiarum actione :</ab>
<ab  n="3"> orantes simul et pro nobis, ut Deus aperiat nobis ostium sermonis ad loquendum mysterium Christi (propter quod etiam vinctus sum),</ab>
<ab  n="4"> ut manifestem illud ita ut oportet me loqui.</ab>
<ab  n="5"> In sapientia ambulate ad eos, qui foris sunt : tempus redimentes.</ab>
<ab  n="6"> Sermo vester semper in gratia sale sit conditus, ut sciatis quomodo oporteat vos unicuique respondere.&#x00B6;</ab>
<ab  n="7"> Qu&#x00E6; circa me sunt, omnia vobis nota faciet Tychicus, carissimus frater, et fidelis minister, et conservus in Domino :</ab>
<ab  n="8"> quem misi ad vos ad hoc ipsum, ut cognoscat qu&#x00E6; circa vos sunt, et consoletur corda vestra,</ab>
<ab  n="9"> cum Onesimo carissimo, et fideli fratre, qui ex vobis est. Omnia, qu&#x00E6; hic aguntur, nota facient vobis.&#x00B6;</ab>
<ab  n="10"> Salutat vos Aristarchus concaptivus meus, et Marcus consobrinus Barnab&#x00E6;, de quo accepistis mandata : si venerit ad vos, excipite illum :</ab>
<ab  n="11"> et Jesus, qui dicitur Justus : qui sunt ex circumcisione : hi soli sunt adjutores mei in regno Dei, qui mihi fuerunt solatio.</ab>
<ab  n="12"> Salutat vos Epaphras, qui ex vobis est, servus Christi Jesu, semper sollicitus pro vobis in orationibus, ut stetis perfecti, et pleni in omni voluntate Dei.</ab>
<ab  n="13"> Testimonium enim illi perhibeo quod habet multum laborem pro vobis, et pro iis qui sunt Laodici&#x00E6;, et qui Hierapoli.</ab>
<ab  n="14"> Salutat vos Lucas, medicus carissimus, et Demas.</ab>
<ab  n="15"> Salutate fratres, qui sunt Laodici&#x00E6;, et Nympham, et qu&#x00E6; in domo ejus est, ecclesiam.</ab>
<ab  n="16"> Et cum lecta fuerit apud vos epistola h&#x00E6;c, facite ut et in Laodicensium ecclesia legatur : et eam, qu&#x00E6; Laodicensium est, vos legatis.</ab>
<ab  n="17"> Et dicite Archippo : Vide ministerium, quod accepisti in Domino, ut illud impleas.</ab>
<ab  n="18"> Salutatio, mea manu Pauli. Memores estote vinculorum meorum. Gratia vobiscum. Amen.</ab>
</div>
</div>

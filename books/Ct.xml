<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> [<label>Sponsa</label>Osculetur me osculo oris sui ;/ quia meliora sunt ubera tua vino,/</ab>
<ab  n="2"> fragrantia unguentis optimis./ Oleum effusum nomen tuum ;/ ideo adolescentul&#x00E6; dilexerunt te./</ab>
<ab  n="3"> <label>Chorus Adolescentularum</label>Trahe me, post te curremus/ in odorem unguentorum tuorum./ Introduxit me rex in cellaria sua ;/ exsultabimus et l&#x00E6;tabimur in te,/ memores uberum tuorum super vinum./ Recti diligunt te./</ab>
<ab  n="4"> <label>Sponsa</label>Nigra sum, sed formosa, fili&#x00E6; Jerusalem,/ sicut tabernacula Cedar, sicut pelles Salomonis./</ab>
<ab  n="5"> Nolite me considerare quod fusca sim,/ quia decoloravit me sol./ Filii matris me&#x00E6; pugnaverunt contra me ;/ posuerunt me custodem in vineis :/ vineam meam non custodivi./</ab>
<ab  n="6"> Indica mihi, quem diligit anima mea, ubi pascas,/ ubi cubes in meridie,/ ne vagari incipiam post greges sodalium tuorum./</ab>
<ab  n="7"> <label>Sponsus</label>Si ignoras te, o pulcherrima inter mulieres,/ egredere, et abi post vestigia gregum,/ et pasce h&#x00E6;dos tuos juxta tabernacula pastorum./</ab>
<ab  n="8"> Equitatui meo in curribus Pharaonis/ assimilavi te, amica mea./</ab>
<ab  n="9"> Pulchr&#x00E6; sunt gen&#x00E6; tu&#x00E6; sicut turturis ;/ collum tuum sicut monilia./</ab>
<ab  n="10"> Murenulas aureas faciemus tibi,/ vermiculatas argento./</ab>
<ab  n="11"> <label>Sponsa</label>Dum esset rex in accubitu suo,/ nardus mea dedit odorem suum./</ab>
<ab  n="12"> Fasciculus myrrh&#x00E6; dilectus meus mihi ;/ inter ubera mea commorabitur./</ab>
<ab  n="13"> Botrus cypri dilectus meus mihi/ in vineis Engaddi./</ab>
<ab  n="14"> <label>Sponsus</label>Ecce tu pulchra es, amica mea ! ecce tu pulchra es !/ Oculi tui columbarum./</ab>
<ab  n="15"> <label>Sponsa</label>Ecce tu pulcher es, dilecte mi, et decorus !/ Lectulus noster floridus./</ab>
<ab  n="16"> Tigna domorum nostrarum cedrina,/ laquearia nostra cypressina.]</ab>
</div>
<div type="chap" n="2">
<ab  n="1"> [Ego flos campi,/ et lilium convallium./</ab>
<ab  n="2"> <label>Sponsus</label>Sicut lilium inter spinas,/ sic amica mea inter filias./</ab>
<ab  n="3"> <label>Sponsa</label>Sicut malus inter ligna silvarum,/ sic dilectus meus inter filios./ Sub umbra illius quem desideraveram sedi,/ et fructus ejus dulcis gutturi meo./</ab>
<ab  n="4"> Introduxit me in cellam vinariam ;/ ordinavit in me caritatem./</ab>
<ab  n="5"> Fulcite me floribus,/ stipate me malis,/ quia amore langueo./</ab>
<ab  n="6"> L&#x00E6;va ejus sub capite meo,/ et dextera illius amplexabitur me./</ab>
<ab  n="7"> <label>Sponsus</label>Adjuro vos, fili&#x00E6; Jerusalem,/ per capreas cervosque camporum,/ ne suscitetis, neque evigilare faciatis dilectam,/ quoadusque ipsa velit./</ab>
<ab  n="8"> <label>Sponsa</label>Vox dilecti mei ; ecce iste venit,/ saliens in montibus, transiliens colles./</ab>
<ab  n="9"> Similis est dilectus meus capre&#x00E6;,/ hinnuloque cervorum./ En ipse stat post parietem nostrum,/ respiciens per fenestras,/ prospiciens per cancellos./</ab>
<ab  n="10"> En dilectus meus loquitur mihi./ <label>Sponsus</label>Surge, propera, amica mea,/ columba mea, formosa mea, et veni :/</ab>
<ab  n="11"> jam enim hiems transiit ;/ imber abiit, et recessit./</ab>
<ab  n="12"> Flores apparuerunt in terra nostra ;/ tempus putationis advenit :/ vox turturis audita est in terra nostra ;/</ab>
<ab  n="13"> ficus protulit grossos suos ;/ vine&#x00E6; florentes dederunt odorem suum./ Surge, amica mea, speciosa mea, et veni :/</ab>
<ab  n="14"> columba mea, in foraminibus petr&#x00E6;, in caverna maceri&#x00E6;,/ ostende mihi faciem tuam,/ sonet vox tua in auribus meis :/ vox enim tua dulcis, et facies tua decora./</ab>
<ab  n="15"> <label>Sponsa</label>Capite nobis vulpes parvulas/ qu&#x00E6; demoliuntur vineas :/ nam vinea nostra floruit./</ab>
<ab  n="16"> Dilectus meus mihi, et ego illi,/ qui pascitur inter lilia,/</ab>
<ab  n="17"> donec aspiret dies, et inclinentur umbr&#x00E6;./ Revertere ; similis esto, dilecte mi, capre&#x00E6;,/ hinnuloque cervorum super montes Bether.]</ab>
</div>
<div type="chap" n="3">
<ab  n="1"> [In lectulo meo, per noctes,/ qu&#x00E6;sivi quem diligit anima mea :/ qu&#x00E6;sivi illum, et non inveni./</ab>
<ab  n="2"> Surgam, et circuibo civitatem :/ per vicos et plateas/ qu&#x00E6;ram quem diligit anima mea :/ qu&#x00E6;sivi illum, et non inveni./</ab>
<ab  n="3"> Invenerunt me vigiles qui custodiunt civitatem :/ Num quem diligit anima mea vidistis ?/</ab>
<ab  n="4"> Paululum cum pertransissem eos,/ inveni quem diligit anima mea :/ tenui eum, nec dimittam,/ donec introducam illum in domum matris me&#x00E6;,/ et in cubiculum genetricis me&#x00E6;./</ab>
<ab  n="5"> <label>Sponsus</label>Adjuro vos, fili&#x00E6; Jerusalem,/ per capreas cervosque camporum,/ ne suscitetis, neque evigilare faciatis dilectam,/ donec ipsa velit./</ab>
<ab  n="6"> <label>Chorus</label>Qu&#x00E6; est ista qu&#x00E6; ascendit per desertum/ sicut virgula fumi ex aromatibus myrrh&#x00E6;,/ et thuris, et universi pulveris pigmentarii ?/</ab>
<ab  n="7"> En lectulum Salomonis sexaginta fortes ambiunt/ ex fortissimis Isra&#x00EB;l,/</ab>
<ab  n="8"> omnes tenentes gladios, et ad bella doctissimi :/ uniuscujusque ensis super femur suum/ propter timores nocturnos./</ab>
<ab  n="9"> Ferculum fecit sibi rex Salomon/ de lignis Libani ;/</ab>
<ab  n="10"> columnas ejus fecit argenteas,/ reclinatorium aureum, ascensum purpureum ;/ media caritate constravit,/ propter filias Jerusalem./</ab>
<ab  n="11"> Egredimini et videte, fili&#x00E6; Sion,/ regem Salomonem in diademate quo coronavit illum mater sua/ in die desponsationis illius,/ et in die l&#x00E6;titi&#x00E6; cordis ejus.]</ab>
</div>
<div type="chap" n="4">
<ab  n="1"> [<label>Sponsus</label>Quam pulchra es, amica mea ! quam pulchra es !/ Oculi tui columbarum,/ absque eo quod intrinsecus latet./ Capilli tui sicut greges caprarum/ qu&#x00E6; ascenderunt de monte Galaad./</ab>
<ab  n="2"> Dentes tui sicut greges tonsarum/ qu&#x00E6; ascenderunt de lavacro ;/ omnes gemellis f&#x0153;tibus,/ et sterilis non est inter eas./</ab>
<ab  n="3"> Sicut vitta coccinea labia tua,/ et eloquium tuum dulce./ Sicut fragmen mali punici, ita gen&#x00E6; tu&#x00E6;,/ absque eo quod intrinsecus latet./</ab>
<ab  n="4"> Sicut turris David collum tuum,/ qu&#x00E6; &#x00E6;dificata est cum propugnaculis ;/ mille clypei pendent ex ea,/ omnis armatura fortium./</ab>
<ab  n="5"> Duo ubera tua sicut duo hinnuli,/ capre&#x00E6; gemelli, qui pascuntur in liliis./</ab>
<ab  n="6"> Donec aspiret dies, et inclinentur umbr&#x00E6;,/ vadam ad montem myrrh&#x00E6;, et ad collem thuris./</ab>
<ab  n="7"> Tota pulchra es, amica mea,/ et macula non est in te./</ab>
<ab  n="8"> Veni de Libano, sponsa mea :/ veni de Libano, veni, coronaberis :/ de capite Amana, de vertice Sanir et Hermon,/ de cubilibus leonum, de montibus pardorum./</ab>
<ab  n="9"> Vulnerasti cor meum, soror mea, sponsa ;/ vulnerasti cor meum in uno oculorum tuorum,/ et in uno crine colli tui./</ab>
<ab  n="10"> Quam pulchr&#x00E6; sunt mamm&#x00E6; tu&#x00E6;, soror mea sponsa !/ pulchriora sunt ubera tua vino,/ et odor unguentorum tuorum super omnia aromata./</ab>
<ab  n="11"> Favus distillans labia tua, sponsa ;/ mel et lac sub lingua tua :/ et odor vestimentorum tuorum sicut odor thuris./</ab>
<ab  n="12"> Hortus conclusus soror mea, sponsa,/ hortus conclusus, fons signatus./</ab>
<ab  n="13"> Emissiones tu&#x00E6; paradisus malorum punicorum,/ cum pomorum fructibus, cypri cum nardo./</ab>
<ab  n="14"> Nardus et crocus, fistula et cinnamomum,/ cum universis lignis Libani ;/ myrrha et alo&#x00EB;, cum omnibus primis unguentis./</ab>
<ab  n="15"> Fons hortorum, puteus aquarum viventium,/ qu&#x00E6; fluunt impetu de Libano./</ab>
<ab  n="16"> <label>Sponsa</label>Surge, aquilo, et veni, auster :/ perfla hortum meum, et fluant aromata illius.]</ab>
</div>
<div type="chap" n="5">
<ab  n="1"> [Veniat dilectus meus in hortum suum,/ et comedat fructum pomorum suorum./ <label>Sponsus</label>Veni in hortum meum, soror mea, sponsa ;/ messui myrrham meam cum aromatibus meis ;/ comedi favum cum melle meo ;/ bibi vinum meum cum lacte meo ;/ comedite, amici, et bibite,/ et inebriamini, carissimi./</ab>
<ab  n="2"> <label>Sponsa</label>Ego dormio, et cor meum vigilat./ Vox dilecti mei pulsantis :/ <label>Sponsus</label>Aperi mihi, soror mea, amica mea,/ columba mea, immaculata mea,/ quia caput meum plenum est rore,/ et cincinni mei guttis noctium./</ab>
<ab  n="3"> <label>Sponsa</label>Expoliavi me tunica mea : quomodo induar illa ?/ lavi pedes meos : quomodo inquinabo illos ?/</ab>
<ab  n="4"> Dilectus meus misit manum suam per foramen,/ et venter meus intremuit ad tactum ejus./</ab>
<ab  n="5"> Surrexi ut aperirem dilecto meo ;/ manus me&#x00E6; stillaverunt myrrham,/ et digiti mei pleni myrrha probatissima./</ab>
<ab  n="6"> Pessulum ostii mei aperui dilecto meo,/ at ille declinaverat, atque transierat./ Anima mea liquefacta est, ut locutus est ;/ qu&#x00E6;sivi, et non inveni illum ;/ vocavi, et non respondit mihi./</ab>
<ab  n="7"> Invenerunt me custodes qui circumeunt civitatem ;/ percusserunt me, et vulneraverunt me./ Tulerunt pallium meum mihi custodes murorum./</ab>
<ab  n="8"> Adjuro vos, fili&#x00E6; Jerusalem,/ si inveneritis dilectum meum,/ ut nuntietis ei quia amore langueo./</ab>
<ab  n="9"> <label>Chorus</label>Qualis est dilectus tuus ex dilecto, o pulcherrima mulierum ?/ qualis est dilectus tuus ex dilecto, quia sic adjurasti nos ?/</ab>
<ab  n="10"> <label>Sponsa</label>Dilectus meus candidus et rubicundus ;/ electus ex millibus./</ab>
<ab  n="11"> Caput ejus aurum optimum ;/ com&#x00E6; ejus sicut elat&#x00E6; palmarum, nigr&#x00E6; quasi corvus./</ab>
<ab  n="12"> Oculi ejus sicut columb&#x00E6; super rivulos aquarum,/ qu&#x00E6; lacte sunt lot&#x00E6;, et resident juxta fluenta plenissima./</ab>
<ab  n="13"> Gen&#x00E6; illius sicut areol&#x00E6; aromatum,/ consit&#x00E6; a pigmentariis./ Labia ejus lilia,/ distillantia myrrham primam./</ab>
<ab  n="14"> Manus illius tornatiles, aure&#x00E6;,/ plen&#x00E6; hyacinthis./ Venter ejus eburneus,/ distinctus sapphiris./</ab>
<ab  n="15"> Crura illius column&#x00E6; marmore&#x00E6;/ qu&#x00E6; fundat&#x00E6; sunt super bases aureas./ Species ejus ut Libani,/ electus ut cedri./</ab>
<ab  n="16"> Guttur illius suavissimum,/ et totus desiderabilis./ Talis est dilectus meus,/ et ipse est amicus meus, fili&#x00E6; Jerusalem./</ab>
<ab  n="17"> <label>Chorus</label>Quo abiit dilectus tuus, o pulcherrima mulierum ?/ quo declinavit dilectus tuus ?/ et qu&#x00E6;remus eum tecum.]</ab>
</div>
<div type="chap" n="6">
<ab  n="1"> [<label>Sponsa</label>Dilectus meus descendit in hortum suum ad areolam aromatum,/ ut pascatur in hortis, et lilia colligat./</ab>
<ab  n="2"> Ego dilecto meo, et dilectus meus mihi,/ qui pascitur inter lilia./</ab>
<ab  n="3"> <label>Sponsus</label>Pulchra es, amica mea ;/ suavis, et decora sicut Jerusalem ;/ terribilis ut castrorum acies ordinata./</ab>
<ab  n="4"> Averte oculos tuos a me,/ quia ipsi me avolare fecerunt./ Capilli tui sicut grex caprarum/ qu&#x00E6; apparuerunt de Galaad./</ab>
<ab  n="5"> Dentes tui sicut grex ovium/ qu&#x00E6; ascenderunt de lavacro :/ omnes gemellis f&#x0153;tibus,/ et sterilis non est in eis./</ab>
<ab  n="6"> Sicut cortex mali punici, sic gen&#x00E6; tu&#x00E6;,/ absque occultis tuis./</ab>
<ab  n="7"> Sexaginta sunt regin&#x00E6;, et octoginta concubin&#x00E6;,/ et adolescentularum non est numerus./</ab>
<ab  n="8"> Una est columba mea, perfecta mea,/ una est matris su&#x00E6;, electa genetrici su&#x00E6;./ Viderunt eam fili&#x00E6;, et beatissimam pr&#x00E6;dicaverunt ;/ regin&#x00E6; et concubin&#x00E6;, et laudaverunt eam./</ab>
<ab  n="9"> Qu&#x00E6; est ista qu&#x00E6; progreditur quasi aurora consurgens,/ pulchra ut luna, electa ut sol,/ terribilis ut castrorum acies ordinata ?/</ab>
<ab  n="10"> <label>Sponsa</label>Descendi in hortum nucum,/ ut viderem poma convallium,/ et inspicerem si floruisset vinea,/ et germinassent mala punica./</ab>
<ab  n="11"> Nescivi : anima mea conturbavit me,/ propter quadrigas Aminadab./</ab>
<ab  n="12"> <label>Chorus</label>Revertere, revertere, Sulamitis !/ revertere, revertere ut intueamur te.]</ab>
</div>
<div type="chap" n="7">
<ab  n="1"> [<label>Sponsa</label>Quid videbis in Sulamite, nisi choros castrorum ?/ <label>Chorus</label>Quam pulchri sunt gressus tui in calceamentis, filia principis !/ Junctur&#x00E6; femorum tuorum sicut monilia/ qu&#x00E6; fabricata sunt manu artificis./</ab>
<ab  n="2"> Umbilicus tuus crater tornatilis,/ numquam indigens poculis./ Venter tuus sicut acervus tritici vallatus liliis./</ab>
<ab  n="3"> Duo ubera tua sicut duo hinnuli,/ gemelli capre&#x00E6;./</ab>
<ab  n="4"> Collum tuum sicut turris eburnea ;/ oculi tui sicut piscin&#x00E6; in Hesebon/ qu&#x00E6; sunt in porta fili&#x00E6; multitudinis./ Nasus tuus sicut turris Libani,/ qu&#x00E6; respicit contra Damascum./</ab>
<ab  n="5"> Caput tuum ut Carmelus ;/ et com&#x00E6; capitis tui sicut purpura regis/ vincta canalibus./</ab>
<ab  n="6"> <label>Sponsus</label>Quam pulchra es, et quam decora,/ carissima, in deliciis !/</ab>
<ab  n="7"> Statura tua assimilata est palm&#x00E6;,/ et ubera tua botris./</ab>
<ab  n="8"> Dixi : Ascendam in palmam,/ et apprehendam fructus ejus ;/ et erunt ubera tua sicut botri vine&#x00E6;,/ et odor oris tui sicut malorum./</ab>
<ab  n="9"> Guttur tuum sicut vinum optimum,/ dignum dilecto meo ad potandum,/ labiisque et dentibus illius ad ruminandum./</ab>
<ab  n="10"> <label>Sponsa</label>Ego dilecto meo,/ et ad me conversio ejus./</ab>
<ab  n="11"> Veni, dilecte mi, egrediamur in agrum,/ commoremur in villis./</ab>
<ab  n="12"> Mane surgamus ad vineas :/ videamus si floruit vinea,/ si flores fructus parturiunt,/ si floruerunt mala punica ;/ ibi dabo tibi ubera mea./</ab>
<ab  n="13"> Mandragor&#x00E6; dederunt odorem/ in portis nostris omnia poma :/ nova et vetera, dilecte mi, servavi tibi.]</ab>
</div>
<div type="chap" n="8">
<ab  n="1"> [Quis mihi det te fratrem meum,/ sugentem ubera matris me&#x00E6;,/ ut inveniam te foris, et deosculer te,/ et jam me nemo despiciat ?/</ab>
<ab  n="2"> Apprehendam te, et ducam in domum matris me&#x00E6; :/ ibi me docebis,/ et dabo tibi poculum ex vino condito,/ et mustum malorum granatorum meorum./</ab>
<ab  n="3"> L&#x00E6;va ejus sub capite meo,/ et dextera illius amplexabitur me./</ab>
<ab  n="4"> <label>Sponsus</label>Adjuro vos, fili&#x00E6; Jerusalem,/ ne suscitetis, neque evigilare faciatis dilectam,/ donec ipsa velit./</ab>
<ab  n="5"> <label>Chorus</label>Qu&#x00E6; est ista qu&#x00E6; ascendit de deserto, deliciis affluens,/ innixa super dilectum suum ?/ <label>Sponsus</label>Sub arbore malo suscitavi te ;/ ibi corrupta est mater tua,/ ibi violata est genitrix tua./</ab>
<ab  n="6"> <label>Sponsa</label>Pone me ut signaculum super cor tuum,/ ut signaculum super brachium tuum,/ quia fortis est ut mors dilectio,/ dura sicut infernus &#x00E6;mulatio :/ lampades ejus lampades ignis atque flammarum./</ab>
<ab  n="7"> Aqu&#x00E6; mult&#x00E6; non potuerunt extinguere caritatem,/ nec flumina obruent illam./ Si dederit homo omnem substantiam domus su&#x00E6; pro dilectione,/ quasi nihil despiciet eam./</ab>
<ab  n="8"> <label>Chorus Fratrum</label>Soror nostra parva,/ et ubera non habet ;/ quid faciemus sorori nostr&#x00E6;/ in die quando alloquenda est ?/</ab>
<ab  n="9"> Si murus est,/ &#x00E6;dificemus super eum propugnacula argentea ;/ si ostium est, compingamus illud tabulis cedrinis./</ab>
<ab  n="10"> <label>Sponsa</label>Ego murus, et ubera mea sicut turris,/ ex quo facta sum coram eo, quasi pacem reperiens./</ab>
<ab  n="11"> <label>Chorus Fratrum</label>Vinea fuit pacifico in ea qu&#x00E6; habet populos :/ tradidit eam custodibus ;/ vir affert pro fructu ejus mille argenteos./</ab>
<ab  n="12"> <label>Sponsa</label>Vinea mea coram me est./ Mille tui pacifici,/ et ducenti his qui custodiunt fructus ejus./</ab>
<ab  n="13"> <label>Sponsus</label>Qu&#x00E6; habitas in hortis, amici auscultant ;/ fac me audire vocem tuam./</ab>
<ab  n="14"> <label>Sponsa</label>Fuge, dilecte mi, et assimilare capre&#x00E6;,/ hinnuloque cervorum super montes aromatum.]</ab>
</div>
</div>

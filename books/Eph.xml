<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus Apostolus Jesu Christi per voluntatem Dei, omnibus sanctis qui sunt Ephesi, et fidelibus in Christo Jesu.</ab>
<ab  n="2"> Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="3"> Benedictus Deus et Pater Domini nostri Jesu Christi, qui benedixit nos in omni benedictione spirituali in c&#x00E6;lestibus in Christo,</ab>
<ab  n="4"> sicut elegit nos in ipso ante mundi constitutionem, ut essemus sancti et immaculati in conspectu ejus in caritate.</ab>
<ab  n="5"> Qui pr&#x00E6;destinavit nos in adoptionem filiorum per Jesum Christum in ipsum : secundum propositum voluntatis su&#x00E6;,</ab>
<ab  n="6"> in laudem glori&#x00E6; grati&#x00E6; su&#x00E6;, in qua gratificavit nos in dilecto Filio suo.</ab>
<ab  n="7"> In quo habemus redemptionem per sanguinem ejus, remissionem peccatorum secundum divitias grati&#x00E6; ejus,</ab>
<ab  n="8"> qu&#x00E6; superabundavit in nobis in omni sapientia et prudentia :</ab>
<ab  n="9"> ut notum faceret nobis sacramentum voluntatis su&#x00E6;, secundum beneplacitum ejus, quod proposuit in eo,</ab>
<ab  n="10"> in dispensatione plenitudinis temporum, instaurare omnia in Christo, qu&#x00E6; in c&#x00E6;lis et qu&#x00E6; in terra sunt, in ipso ;</ab>
<ab  n="11"> in quo etiam et nos sorte vocati sumus pr&#x00E6;destinati secundum propositum ejus qui operatur omnia secundum consilium voluntatis su&#x00E6; :</ab>
<ab  n="12"> ut simus in laudem glori&#x00E6; ejus nos, qui ante speravimus in Christo ;</ab>
<ab  n="13"> in quo et vos, cum audissetis verbum veritatis, Evangelium salutis vestr&#x00E6;, in quo et credentes signati estis Spiritu promissionis Sancto,</ab>
<ab  n="14"> qui est pignus h&#x00E6;reditatis nostr&#x00E6;, in redemptionem acquisitionis, in laudem glori&#x00E6; ipsius.&#x00B6;</ab>
<ab  n="15"> Propterea et ego audiens fidem vestram, qu&#x00E6; est in Domino Jesu, et dilectionem in omnes sanctos,</ab>
<ab  n="16"> non cesso gratias agens pro vobis, memoriam vestri faciens in orationibus meis :</ab>
<ab  n="17"> ut Deus, Domini nostri Jesu Christi Pater glori&#x00E6;, det vobis spiritum sapienti&#x00E6; et revelationis in agnitione ejus,</ab>
<ab  n="18"> illuminatos oculos cordis vestri, ut sciatis qu&#x00E6; sit spes vocationis ejus, et qu&#x00E6; diviti&#x00E6; glori&#x00E6; h&#x00E6;reditatis ejus in sanctis,</ab>
<ab  n="19"> et qu&#x00E6; sit supereminens magnitudo virtutis ejus in nos, qui credimus secundum operationem potenti&#x00E6; virtutis ejus,</ab>
<ab  n="20"> quam operatus est in Christo, suscitans illum a mortuis, et constituens ad dexteram suam in c&#x00E6;lestibus :</ab>
<ab  n="21"> supra omnem principatum, et potestatem, et virtutem, et dominationem, et omne nomen, quod nominatur non solum in hoc s&#x00E6;culo, sed etiam in futuro.</ab>
<ab  n="22"> Et omnia subjecit sub pedibus ejus : et ipsum dedit caput supra omnem ecclesiam,</ab>
<ab  n="23"> qu&#x00E6; est corpus ipsius, et plenitudo ejus, qui omnia in omnibus adimpletur.</ab>
</div>
<div type="chap" n="2">
<ab  n="1"> Et vos, cum essetis mortui delictis et peccatis vestris,</ab>
<ab  n="2"> in quibus aliquando ambulastis secundum s&#x00E6;culum mundi hujus, secundum principem potestatis a&#x00EB;ris hujus, spiritus, qui nunc operatur in filios diffidenti&#x00E6;,</ab>
<ab  n="3"> in quibus et nos omnes aliquando conversati sumus in desideriis carnis nostr&#x00E6;, facientes voluntatem carnis et cogitationum, et eramus natura filii ir&#x00E6;, sicut et ceteri :</ab>
<ab  n="4"> Deus autem, qui dives est in misericordia, propter nimiam caritatem suam, qua dilexit nos,</ab>
<ab  n="5"> et cum essemus mortui peccatis, convivificavit nos in Christo (cujus gratia estis salvati),</ab>
<ab  n="6"> et conresuscitavit, et consedere fecit in c&#x00E6;lestibus in Christo Jesu :</ab>
<ab  n="7"> ut ostenderet in s&#x00E6;culis supervenientibus abundantes divitias grati&#x00E6; su&#x00E6;, in bonitate super nos in Christo Jesu.</ab>
<ab  n="8"> Gratia enim estis salvati per fidem, et hoc non ex vobis : Dei enim donum est :</ab>
<ab  n="9"> non ex operibus, ut ne quis glorietur.</ab>
<ab  n="10"> Ipsius enim sumus factura, creati in Christo Jesu in operibus bonis, qu&#x00E6; pr&#x00E6;paravit Deus ut in illis ambulemus.&#x00B6;</ab>
<ab  n="11"> Propter quod memores estote quod aliquando vos gentes in carne, qui dicimini pr&#x00E6;putium ab ea qu&#x00E6; dicitur circumcisio in carne, manu facta :</ab>
<ab  n="12"> quia eratis illo in tempore sine Christo, alienati a conversatione Isra&#x00EB;l, et hospites testamentorum, promissionis spem non habentes, et sine Deo in hoc mundo.</ab>
<ab  n="13"> Nunc autem in Christo Jesu, vos, qui aliquando eratis longe, facti estis prope in sanguine Christi.</ab>
<ab  n="14"> Ipse enim est pax nostra, qui fecit utraque unum, et medium parietem maceri&#x00E6; solvens, inimicitias in carne sua,</ab>
<ab  n="15"> legem mandatorum decretis evacuans, ut duos condat in semetipso in unum novum hominem, faciens pacem :</ab>
<ab  n="16"> et reconciliet ambos in uno corpore, Deo per crucem, interficiens inimicitias in semetipso.</ab>
<ab  n="17"> Et veniens evangelizavit pacem vobis, qui longe fuistis, et pacem iis, qui prope.</ab>
<ab  n="18"> Quoniam per ipsum habemus accessum ambo in uno Spiritu ad Patrem.</ab>
<ab  n="19"> Ergo jam non estis hospites, et adven&#x00E6; : sed estis cives sanctorum, et domestici Dei,</ab>
<ab  n="20"> super&#x00E6;dificati super fundamentum apostolorum, et prophetarum, ipso summo angulari lapide Christo Jesu :</ab>
<ab  n="21"> in quo omnis &#x00E6;dificatio constructa crescit in templum sanctum in Domino,</ab>
<ab  n="22"> in quo et vos co&#x00E6;dificamini in habitaculum Dei in Spiritu.</ab>
</div>
<div type="chap" n="3">
<ab  n="1"> Hujus rei gratia, ego Paulus vinctus Christi Jesu, pro vobis gentibus,</ab>
<ab  n="2"> si tamen audistis dispensationem grati&#x00E6; Dei, qu&#x00E6; data est mihi in vobis :</ab>
<ab  n="3"> quoniam secundum revelationem notum mihi factum est sacramentum, sicut supra scripsi in brevi,</ab>
<ab  n="4"> prout potestis legentes intelligere prudentiam meam in mysterio Christi :</ab>
<ab  n="5"> quod aliis generationibus non est agnitum filiis hominum, sicuti nunc revelatum est sanctis apostolis ejus et prophetis in Spiritu,</ab>
<ab  n="6"> gentes esse coh&#x00E6;redes, et concorporales, et comparticipes promissionis ejus in Christo Jesu per Evangelium :</ab>
<ab  n="7"> cujus factus sum minister secundum donum grati&#x00E6; Dei, qu&#x00E6; data est mihi secundum operationem virtutis ejus.</ab>
<ab  n="8"> Mihi omnium sanctorum minimo data est gratia h&#x00E6;c, in gentibus evangelizare investigabiles divitias Christi,</ab>
<ab  n="9"> et illuminare omnes, qu&#x00E6; sit dispensatio sacramenti absconditi a s&#x00E6;culis in Deo, qui omnia creavit :</ab>
<ab  n="10"> ut innotescat principatibus et potestatibus in c&#x00E6;lestibus per Ecclesiam, multiformis sapientia Dei,</ab>
<ab  n="11"> secundum pr&#x00E6;finitionem s&#x00E6;culorum, quam fecit in Christo Jesu Domino nostro :</ab>
<ab  n="12"> in quo habemus fiduciam, et accessum in confidentia per fidem ejus.</ab>
<ab  n="13"> Propter quod peto ne deficiatis in tribulationibus meis pro vobis : qu&#x00E6; est gloria vestra.&#x00B6;</ab>
<ab  n="14"> Hujus rei gratia flecto genua mea ad Patrem Domini nostri Jesu Christi,</ab>
<ab  n="15"> ex quo omnis paternitas in c&#x00E6;lis et in terra nominatur,</ab>
<ab  n="16"> ut det vobis secundum divitias glori&#x00E6; su&#x00E6;, virtute corroborari per Spiritum ejus in interiorem hominem,</ab>
<ab  n="17"> Christum habitare per fidem in cordibus vestris : in caritate radicati, et fundati,</ab>
<ab  n="18"> ut possitis comprehendere cum omnibus sanctis, qu&#x00E6; sit latitudo, et longitudo, et sublimitas, et profundum :</ab>
<ab  n="19"> scire etiam supereminentem scienti&#x00E6; caritatem Christi, ut impleamini in omnem plenitudinem Dei.</ab>
<ab  n="20"> Ei autem, qui potens est omnia facere superabundanter quam petimus aut intelligimus, secundum virtutem, qu&#x00E6; operatur in nobis :</ab>
<ab  n="21"> ipsi gloria in Ecclesia, et in Christo Jesu, in omnes generationes s&#x00E6;culi s&#x00E6;culorum. Amen.</ab>
</div>
<div type="chap" n="4">
<ab  n="1"> Obsecro itaque vos ego vinctus in Domino, ut digne ambuletis vocatione, qua vocati estis,</ab>
<ab  n="2"> cum omni humilitate, et mansuetudine, cum patientia, supportantes invicem in caritate,</ab>
<ab  n="3"> solliciti servare unitatem Spiritus in vinculo pacis.</ab>
<ab  n="4"> Unum corpus, et unus Spiritus, sicut vocati estis in una spe vocationis vestr&#x00E6;.</ab>
<ab  n="5"> Unus Dominus, una fides, unum baptisma.</ab>
<ab  n="6"> Unus Deus et Pater omnium, qui est super omnes, et per omnia, et in omnibus nobis.&#x00B6;</ab>
<ab  n="7"> Unicuique autem nostrum data est gratia secundum mensuram donationis Christi.</ab>
<ab  n="8"> Propter quod dicit : Ascendens in altum, captivam duxit captivitatem : dedit dona hominibus.</ab>
<ab  n="9"> Quod autem ascendit, quid est, nisi quia et descendit primum in inferiores partes terr&#x00E6; ?</ab>
<ab  n="10"> Qui descendit, ipse est et qui ascendit super omnes c&#x00E6;los, ut impleret omnia.</ab>
<ab  n="11"> Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,</ab>
<ab  n="12"> ad consummationem sanctorum in opus ministerii, in &#x00E6;dificationem corporis Christi :</ab>
<ab  n="13"> donec occurramus omnes in unitatem fidei, et agnitionis Filii Dei, in virum perfectum, in mensuram &#x00E6;tatis plenitudinis Christi :</ab>
<ab  n="14"> ut jam non simus parvuli fluctuantes, et circumferamur omni vento doctrin&#x00E6; in nequitia hominum, in astutia ad circumventionem erroris.</ab>
<ab  n="15"> Veritatem autem facientes in caritate, crescamus in illo per omnia, qui est caput Christus :</ab>
<ab  n="16"> ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in &#x00E6;dificationem sui in caritate.&#x00B6;</ab>
<ab  n="17"> Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,</ab>
<ab  n="18"> tenebris obscuratum habentes intellectum, alienati a vita Dei per ignorantiam, qu&#x00E6; est in illis, propter c&#x00E6;citatem cordis ipsorum,</ab>
<ab  n="19"> qui desperantes, semetipsos tradiderunt impudiciti&#x00E6;, in operationem immunditi&#x00E6; omnis in avaritiam.</ab>
<ab  n="20"> Vos autem non ita didicistis Christum,</ab>
<ab  n="21"> si tamen illum audistis, et in ipso edocti estis, sicut est veritas in Jesu,</ab>
<ab  n="22"> deponere vos secundum pristinam conversationem veterem hominem, qui corrumpitur secundum desideria erroris.</ab>
<ab  n="23"> Renovamini autem spiritu mentis vestr&#x00E6;,</ab>
<ab  n="24"> et induite novum hominem, qui secundum Deum creatus est in justitia, et sanctitate veritatis.&#x00B6;</ab>
<ab  n="25"> Propter quod deponentes mendacium, loquimini veritatem unusquisque cum proximo suo : quoniam sumus invicem membra.</ab>
<ab  n="26"> Irascimini, et nolite peccare : sol non occidat super iracundiam vestram.</ab>
<ab  n="27"> Nolite locum dare diabolo :</ab>
<ab  n="28"> qui furabatur, jam non furetur : magis autem laboret, operando manibus suis, quod bonum est, ut habeat unde tribuat necessitatem patienti.</ab>
<ab  n="29"> Omnis sermo malus ex ore vestro non procedat : sed si quis bonus ad &#x00E6;dificationem fidei ut det gratiam audientibus.</ab>
<ab  n="30"> Et nolite contristare Spiritum Sanctum Dei : in quo signati estis in diem redemptionis.</ab>
<ab  n="31"> Omnis amaritudo, et ira, et indignatio, et clamor, et blasphemia tollatur a vobis cum omni malitia.</ab>
<ab  n="32"> Estote autem invicem benigni, misericordes, donantes invicem sicut et Deus in Christo donavit vobis.</ab>
</div>
<div type="chap" n="5">
<ab  n="1"> Estote ergo imitatores Dei, sicut filii carissimi,</ab>
<ab  n="2"> et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis.</ab>
<ab  n="3"> Fornicatio autem, et omnis immunditia, aut avaritia, nec nominetur in vobis, sicut decet sanctos :</ab>
<ab  n="4"> aut turpitudo, aut stultiloquium, aut scurrilitas, qu&#x00E6; ad rem non pertinet : sed magis gratiarum actio.</ab>
<ab  n="5"> Hoc enim scitote intelligentes : quod omnis fornicator, aut immundus, aut avarus, quod est idolorum servitus, non habet h&#x00E6;reditatem in regno Christi et Dei.</ab>
<ab  n="6"> Nemo vos seducat inanibus verbis : propter h&#x00E6;c enim venit ira Dei in filios diffidenti&#x00E6;.</ab>
<ab  n="7"> Nolite ergo effici participes eorum.&#x00B6;</ab>
<ab  n="8"> Eratis enim aliquando tenebr&#x00E6; : nunc autem lux in Domino. Ut filii lucis ambulate :</ab>
<ab  n="9"> fructus enim lucis est in omni bonitate, et justitia, et veritate :</ab>
<ab  n="10"> probantes quid sit beneplacitum Deo :</ab>
<ab  n="11"> et nolite communicare operibus infructuosis tenebrarum, magis autem redarguite.</ab>
<ab  n="12"> Qu&#x00E6; enim in occulto fiunt ab ipsis, turpe est et dicere.</ab>
<ab  n="13"> Omnia autem, qu&#x00E6; arguuntur, a lumine manifestantur : omne enim, quod manifestatur, lumen est.</ab>
<ab  n="14"> Propter quod dicit : Surge qui dormis, et exsurge a mortuis, et illuminabit te Christus.</ab>
<ab  n="15"> Videte itaque, fratres, quomodo caute ambuletis : non quasi insipientes,</ab>
<ab  n="16"> sed ut sapientes : redimentes tempus, quoniam dies mali sunt.</ab>
<ab  n="17"> Propterea nolite fieri imprudentes, sed intelligentes qu&#x00E6; sit voluntas Dei.</ab>
<ab  n="18"> Et nolite inebriari vino, in quo est luxuria, sed implemini Spiritu Sancto,</ab>
<ab  n="19"> loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino,</ab>
<ab  n="20"> gratias agentes semper pro omnibus in nomine Domini nostri Jesu Christi Deo et Patri,</ab>
<ab  n="21"> subjecti invicem in timore Christi.&#x00B6;</ab>
<ab  n="22"> Mulieres viris suis subdit&#x00E6; sint, sicut Domino :</ab>
<ab  n="23"> quoniam vir caput est mulieris, sicut Christus caput est Ecclesi&#x00E6; : ipse, salvator corporis ejus.</ab>
<ab  n="24"> Sed sicut Ecclesia subjecta est Christo, ita et mulieres viris suis in omnibus.</ab>
<ab  n="25"> Viri, diligite uxores vestras, sicut et Christus dilexit Ecclesiam, et seipsum tradidit pro ea,</ab>
<ab  n="26"> ut illam sanctificaret, mundans lavacro aqu&#x00E6; in verbo vit&#x00E6;,</ab>
<ab  n="27"> ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata.</ab>
<ab  n="28"> Ita et viri debent diligere uxores suas ut corpora sua. Qui suam uxorem diligit, seipsum diligit.</ab>
<ab  n="29"> Nemo enim umquam carnem suam odio habuit : sed nutrit et fovet eam, sicut et Christus Ecclesiam :</ab>
<ab  n="30"> quia membra sumus corporis ejus, de carne ejus et de ossibus ejus.</ab>
<ab  n="31"> Propter hoc relinquet homo patrem et matrem suam, et adh&#x00E6;rebit uxori su&#x00E6;, et erunt duo in carne una.</ab>
<ab  n="32"> Sacramentum hoc magnum est, ego autem dico in Christo et in Ecclesia.</ab>
<ab  n="33"> Verumtamen et vos singuli, unusquisque uxorem suam sicut seipsum diligat : uxor autem timeat virum suum.</ab>
</div>
<div type="chap" n="6">
<ab  n="1"> Filii, obedite parentibus vestris in Domino : hoc enim justum est.</ab>
<ab  n="2"> Honora patrem tuum, et matrem tuam, quod est mandatum primum in promissione :</ab>
<ab  n="3"> ut bene sit tibi, et sis long&#x00E6;vus super terram.</ab>
<ab  n="4"> Et vos patres, nolite ad iracundiam provocare filios vestros : sed educate illos in disciplina et correptione Domini.&#x00B6;</ab>
<ab  n="5"> Servi, obedite dominis carnalibus cum timore et tremore, in simplicitate cordis vestri, sicut Christo :</ab>
<ab  n="6"> non ad oculum servientes, quasi hominibus placentes, sed ut servi Christi, facientes voluntatem Dei ex animo,</ab>
<ab  n="7"> cum bona voluntate servientes, sicut Domino, et non hominibus :</ab>
<ab  n="8"> scientes quoniam unusquisque quodcumque fecerit bonum, hoc recipiet a Domino, sive servus, sive liber.</ab>
<ab  n="9"> Et vos domini, eadem facite illis, remittentes minas : scientes quia et illorum et vester Dominus est in c&#x00E6;lis : et personarum acceptio non est apud eum.&#x00B6;</ab>
<ab  n="10"> De cetero, fratres, confortamini in Domino, et in potentia virtutis ejus.</ab>
<ab  n="11"> Induite vos armaturam Dei, ut possitis stare adversus insidias diaboli :</ab>
<ab  n="12"> quoniam non est nobis colluctatio adversus carnem et sanguinem, sed adversus principes, et potestates, adversus mundi rectores tenebrarum harum, contra spiritualia nequiti&#x00E6;, in c&#x00E6;lestibus.</ab>
<ab  n="13"> Propterea accipite armaturam Dei, ut possitis resistere in die malo, et in omnibus perfecti stare.</ab>
<ab  n="14"> State ergo succincti lumbos vestros in veritate, et induti loricam justiti&#x00E6;,</ab>
<ab  n="15"> et calceati pedes in pr&#x00E6;paratione Evangelii pacis,</ab>
<ab  n="16"> in omnibus sumentes scutum fidei, in quo possitis omnia tela nequissimi ignea extinguere :</ab>
<ab  n="17"> et galeam salutis assumite, et gladium spiritus (quod est verbum Dei),</ab>
<ab  n="18"> per omnem orationem et obsecrationem orantes omni tempore in spiritu : et in ipso vigilantes in omni instantia et obsecratione pro omnibus sanctis :</ab>
<ab  n="19"> et pro me, ut detur mihi sermo in apertione oris mei cum fiducia, notum facere mysterium Evangelii :</ab>
<ab  n="20"> pro quo legatione fungor in catena, ita ut in ipso audeam, prout oportet me loqui.&#x00B6;</ab>
<ab  n="21"> Ut autem et vos sciatis qu&#x00E6; circa me sunt, quid agam, omnia vobis nota faciet Tychicus, carissimus frater, et fidelis minister in Domino :</ab>
<ab  n="22"> quem misi ad vos in hoc ipsum, ut cognoscatis qu&#x00E6; circa nos sunt, et consoletur corda vestra.</ab>
<ab  n="23"> Pax fratribus, et caritas cum fide a Deo Patre et Domino Jesu Christo.</ab>
<ab  n="24"> Gratia cum omnibus qui diligunt Dominum nostrum Jesum Christum in incorruptione. Amen.</ab>
</div>
</div>

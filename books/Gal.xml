<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis :</ab>
<ab  n="2"> et qui mecum sunt omnes fratres, ecclesiis Galati&#x00E6;.</ab>
<ab  n="3"> Gratia vobis, et pax a Deo Patre, et Domino nostro Jesu Christo,</ab>
<ab  n="4"> qui dedit semetipsum pro peccatis nostris, ut eriperet nos de pr&#x00E6;senti s&#x00E6;culo nequam, secundum voluntatem Dei et Patris nostri,</ab>
<ab  n="5"> cui est gloria in s&#x00E6;cula s&#x00E6;culorum. Amen.&#x00B6;</ab>
<ab  n="6"> Miror quod sic tam cito transferimini ab eo qui vos vocavit in gratiam Christi in aliud Evangelium :</ab>
<ab  n="7"> quod non est aliud, nisi sunt aliqui qui vos conturbant, et volunt convertere Evangelium Christi.</ab>
<ab  n="8"> Sed licet nos aut angelus de c&#x00E6;lo evangelizet vobis pr&#x00E6;terquam quod evangelizavimus vobis, anathema sit.</ab>
<ab  n="9"> Sicut pr&#x00E6;diximus, et nunc iterum dico : si quis vobis evangelizaverit pr&#x00E6;ter id quod accepistis, anathema sit.</ab>
<ab  n="10"> Modo enim hominibus suadeo, an Deo ? an qu&#x00E6;ro hominibus placere ? si adhuc hominibus placerem, Christi servus non essem.&#x00B6;</ab>
<ab  n="11"> Notum enim vobis facio, fratres, Evangelium, quod evangelizatum est a me, quia non est secundum hominem :</ab>
<ab  n="12"> neque enim ego ab homine accepi illud, neque didici, sed per revelationem Jesu Christi.</ab>
<ab  n="13"> Audistis enim conversationem meam aliquando in Judaismo : quoniam supra modum persequebar Ecclesiam Dei, et expugnabam illam,</ab>
<ab  n="14"> et proficiebam in Judaismo supra multos co&#x00E6;taneos meos in genere meo, abundantius &#x00E6;mulator existens paternarum mearum traditionum.</ab>
<ab  n="15"> Cum autem placuit ei, qui me segregavit ex utero matris me&#x00E6;, et vocavit per gratiam suam,</ab>
<ab  n="16"> ut revelaret Filium suum in me, ut evangelizarem illum in gentibus : continuo non acquievi carni et sanguini,</ab>
<ab  n="17"> neque veni Jerosolymam ad antecessores meos Apostolos : sed abii in Arabiam, et iterum reversus sum Damascum :</ab>
<ab  n="18"> deinde post annos tres veni Jerosolymam videre Petrum, et mansi apud eum diebus quindecim :</ab>
<ab  n="19"> alium autem Apostolorum vidi neminem, nisi Jacobum fratrem Domini.</ab>
<ab  n="20"> Qu&#x00E6; autem scribo vobis, ecce coram Deo, quia non mentior.</ab>
<ab  n="21"> Deinde veni in partes Syri&#x00E6;, et Cilici&#x00E6;.</ab>
<ab  n="22"> Eram autem ignotus facie ecclesiis Jud&#x00E6;&#x00E6;, qu&#x00E6; erant in Christo :</ab>
<ab  n="23"> tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat :</ab>
<ab  n="24"> et in me clarificabant Deum.</ab>
</div>
<div type="chap" n="2">
<ab  n="1"> Deinde post annos quatuordecim, iterum ascendi Jerosolymam cum Barnaba, assumpto et Tito.</ab>
<ab  n="2"> Ascendi autem secundum revelationem : et contuli cum illis Evangelium, quod pr&#x00E6;dico in gentibus, seorsum autem iis qui videbantur aliquid esse : ne forte in vacuum currerem, aut cucurrissem.</ab>
<ab  n="3"> Sed neque Titus, qui mecum erat, cum esset gentilis, compulsus est circumcidi :</ab>
<ab  n="4"> sed propter subintroductos falsos fratres, qui subintroierunt explorare libertatem nostram, quam habemus in Christo Jesu, ut nos in servitutem redigerent.</ab>
<ab  n="5"> Quibus neque ad horam cessimus subjectione, ut veritas Evangelii permaneat apud vos :</ab>
<ab  n="6"> ab iis autem, qui videbantur esse aliquid (quales aliquando fuerint, nihil mea interest : Deus personam hominis non accipit) : mihi enim qui videbantur esse aliquid, nihil contulerunt.</ab>
<ab  n="7"> Sed e contra cum vidissent quod creditum est mihi Evangelium pr&#x00E6;putii, sicut et Petro circumcisionis</ab>
<ab  n="8"> (qui enim operatus est Petro in apostolatum circumcisionis, operatus est et mihi inter gentes) :</ab>
<ab  n="9"> et cum cognovissent gratiam, qu&#x00E6; data est mihi, Jacobus, et Cephas, et Joannes, qui videbantur column&#x00E6; esse, dextras dederunt mihi, et Barnab&#x00E6; societatis : ut nos in gentes, ipsi autem in circumcisionem :</ab>
<ab  n="10"> tantum ut pauperum memores essemus, quod etiam sollicitus fui hoc ipsum facere.&#x00B6;</ab>
<ab  n="11"> Cum autem venisset Cephas Antiochiam, in faciem ei restiti, quia reprehensibilis erat.</ab>
<ab  n="12"> Prius enim quam venirent quidam a Jacobo, cum gentibus edebat : cum autem venissent, subtrahebat, et segregabat se, timens eos qui ex circumcisione erant.</ab>
<ab  n="13"> Et simulationi ejus consenserunt ceteri Jud&#x00E6;i, ita ut et Barnabas duceretur ab eis in illam simulationem.</ab>
<ab  n="14"> Sed cum vidissem quod non recte ambularent ad veritatem Evangelii, dixi Ceph&#x00E6; coram omnibus : Si tu, cum Jud&#x00E6;us sis, gentiliter vivis, et non judaice : quomodo gentes cogis judaizare ?&#x00B6;</ab>
<ab  n="15"> Nos natura Jud&#x00E6;i, et non ex gentibus peccatores.</ab>
<ab  n="16"> Scientes autem quod non justificatur homo ex operibus legis, nisi per fidem Jesu Christi : et nos in Christo Jesu credimus, ut justificemur ex fide Christi, et non ex operibus legis : propter quod ex operibus legis non justificabitur omnis caro.</ab>
<ab  n="17"> Quod si qu&#x00E6;rentes justificari in Christo, inventi sumus et ipsi peccatores, numquid Christus peccati minister est ? Absit.</ab>
<ab  n="18"> Si enim qu&#x00E6; destruxi, iterum h&#x00E6;c &#x00E6;difico : pr&#x00E6;varicatorem me constituo.</ab>
<ab  n="19"> Ego enim per legem, legi mortuus sum, ut Deo vivam : Christo confixus sum cruci.</ab>
<ab  n="20"> Vivo autem, jam non ego : vivit vero in me Christus. Quod autem nunc vivo in carne : in fide vivo Filii Dei, qui dilexit me, et tradidit semetipsum pro me.</ab>
<ab  n="21"> Non abjicio gratiam Dei. Si enim per legem justitia, ergo gratis Christus mortuus est.</ab>
</div>
<div type="chap" n="3">
<ab  n="1"> O insensati Galat&#x00E6;, quis vos fascinavit non obedire veritati, ante quorum oculos Jesus Christus pr&#x00E6;scriptus est, in vobis crucifixus ?</ab>
<ab  n="2"> Hoc solum a vobis volo discere : ex operibus legis Spiritum accepistis, an ex auditu fidei ?</ab>
<ab  n="3"> sic stulti estis, ut cum Spiritu c&#x0153;peritis, nunc carne consummemini ?</ab>
<ab  n="4"> tanta passi estis sine causa ? si tamen sine causa.</ab>
<ab  n="5"> Qui ergo tribuit vobis Spiritum, et operatur virtutes in vobis : ex operibus legis, an ex auditu fidei ?&#x00B6;</ab>
<ab  n="6"> Sicut scriptum est : Abraham credidit Deo, et reputatum est illi ad justitiam :</ab>
<ab  n="7"> cognoscite ergo quia qui ex fide sunt, ii sunt filii Abrah&#x00E6;.</ab>
<ab  n="8"> Providens autem Scriptura quia ex fide justificat gentes Deus, pr&#x00E6;nuntiavit Abrah&#x00E6; : Quia benedicentur in te omnes gentes.</ab>
<ab  n="9"> Igitur qui ex fide sunt, benedicentur cum fideli Abraham.</ab>
<ab  n="10"> Quicumque enim ex operibus legis sunt, sub maledicto sunt. Scriptum est enim : Maledictus omnis qui non permanserit in omnibus qu&#x00E6; scripta sunt in libro legis ut faciat ea.</ab>
<ab  n="11"> Quoniam autem in lege nemo justificatur apud Deum, manifestum est : quia justus ex fide vivit.</ab>
<ab  n="12"> Lex autem non est ex fide, sed : Qui fecerit ea, vivet in illis.</ab>
<ab  n="13"> Christus nos redemit de maledicto legis, factus pro nobis maledictum : quia scriptum est : Maledictus omnis qui pendet in ligno :</ab>
<ab  n="14"> ut in gentibus benedictio Abrah&#x00E6; fieret in Christo Jesu, ut pollicitationem Spiritus accipiamus per fidem.&#x00B6;</ab>
<ab  n="15"> Fratres (secundum hominem dico) tamen hominis confirmatum testamentum nemo spernit, aut superordinat.</ab>
<ab  n="16"> Abrah&#x00E6; dict&#x00E6; sunt promissiones, et semini ejus. Non dicit : Et seminibus, quasi in multis : sed quasi in uno : Et semini tuo, qui est Christus.</ab>
<ab  n="17"> Hoc autem dico, testamentum confirmatum a Deo : qu&#x00E6; post quadringentos et triginta annos facta est lex, non irritum facit ad evacuandam promissionem.</ab>
<ab  n="18"> Nam si ex lege h&#x00E6;reditas, jam non ex promissione. Abrah&#x00E6; autem per repromissionem donavit Deus.&#x00B6;</ab>
<ab  n="19"> Quid igitur lex ? Propter transgressiones posita est donec veniret semen, cui promiserat, ordinata per angelos in manu mediatoris.</ab>
<ab  n="20"> Mediator autem unius non est : Deus autem unus est.</ab>
<ab  n="21"> Lex ergo adversus promissa Dei ? Absit. Si enim data esset lex, qu&#x00E6; posset vivificare, vere ex lege esset justitia.</ab>
<ab  n="22"> Sed conclusit Scriptura omnia sub peccato, ut promissio ex fide Jesu Christi daretur credentibus.</ab>
<ab  n="23"> Prius autem quam veniret fides, sub lege custodiebamur conclusi in eam fidem qu&#x00E6; revelanda erat.</ab>
<ab  n="24"> Itaque lex p&#x00E6;dagogus noster fuit in Christo, ut ex fide justificemur.</ab>
<ab  n="25"> At ubi venit fides, jam non sumus sub p&#x00E6;dagogo.&#x00B6;</ab>
<ab  n="26"> Omnes enim filii Dei estis per fidem, qu&#x00E6; est in Christo Jesu.</ab>
<ab  n="27"> Quicumque enim in Christo baptizati estis, Christum induistis.</ab>
<ab  n="28"> Non est Jud&#x00E6;us, neque Gr&#x00E6;cus : non est servus, neque liber : non est masculus, neque femina. Omnes enim vos unum estis in Christo Jesu.</ab>
<ab  n="29"> Si autem vos Christi, ergo semen Abrah&#x00E6; estis, secundum promissionem h&#x00E6;redes.</ab>
</div>
<div type="chap" n="4">
<ab  n="1"> Dico autem : quanto tempore h&#x00E6;res parvulus est, nihil differt a servo, cum sit dominus omnium :</ab>
<ab  n="2"> sed sub tutoribus et actoribus est usque ad pr&#x00E6;finitum tempus a patre :</ab>
<ab  n="3"> ita et nos cum essemus parvuli, sub elementis mundi eramus servientes.</ab>
<ab  n="4"> At ubi venit plenitudo temporis, misit Deus Filium suum factum ex muliere, factum sub lege,</ab>
<ab  n="5"> ut eos, qui sub lege erant, redimeret, ut adoptionem filiorum reciperemus.</ab>
<ab  n="6"> Quoniam autem estis filii, misit Deus Spiritum Filii sui in corda vestra, clamantem : Abba, Pater.</ab>
<ab  n="7"> Itaque jam non est servus, sed filius : quod si filius, et h&#x00E6;res per Deum.&#x00B6;</ab>
<ab  n="8"> Sed tunc quidem ignorantes Deum, iis, qui natura non sunt dii, serviebatis.</ab>
<ab  n="9"> Nunc autem cum cognoveritis Deum, immo cogniti sitis a Deo : quomodo convertimini iterum ad infirma et egena elementa, quibus denuo servire vultis ?</ab>
<ab  n="10"> Dies observatis, et menses, et tempora, et annos.</ab>
<ab  n="11"> Timeo vos, ne forte sine causa laboraverim in vobis.&#x00B6;</ab>
<ab  n="12"> Estote sicut ego, quia et ego sicut vos : fratres, obsecro vos. Nihil me l&#x00E6;sistis.</ab>
<ab  n="13"> Scitis autem quia per infirmitatem carnis evangelizavi vobis jampridem : et tentationem vestram in carne mea</ab>
<ab  n="14"> non sprevistis, neque respuistis : sed sicut angelum Dei excepistis me, sicut Christum Jesum.</ab>
<ab  n="15"> Ubi est ergo beatitudo vestra ? testimonium enim perhibeo vobis, quia, si fieri posset, oculos vestros eruissetis, et dedissetis mihi.</ab>
<ab  n="16"> Ergo inimicus vobis factus sum, verum dicens vobis ?</ab>
<ab  n="17"> &#x00C6;mulantur vos non bene : sed excludere vos volunt, ut illos &#x00E6;mulemini.</ab>
<ab  n="18"> Bonum autem &#x00E6;mulamini in bono semper : et non tantum cum pr&#x00E6;sens sum apud vos.</ab>
<ab  n="19"> Filioli mei, quos iterum parturio, donec formetur Christus in vobis :</ab>
<ab  n="20"> vellem autem esse apud vos modo, et mutare vocem meam : quoniam confundor in vobis.&#x00B6;</ab>
<ab  n="21"> Dicite mihi qui sub lege vultis esse : legem non legistis ?</ab>
<ab  n="22"> Scriptum est enim : Quoniam Abraham duos filios habuit : unum de ancilla, et unum de libera.</ab>
<ab  n="23"> Sed qui de ancilla, secundum carnem natus est : qui autem de libera, per repromissionem :</ab>
<ab  n="24"> qu&#x00E6; sunt per allegoriam dicta. H&#x00E6;c enim sunt duo testamenta. Unum quidem in monte Sina, in servitutem generans, qu&#x00E6; est Agar :</ab>
<ab  n="25"> Sina enim mons est in Arabia, qui conjunctus est ei qu&#x00E6; nunc est Jerusalem, et servit cum filiis suis.</ab>
<ab  n="26"> Illa autem, qu&#x00E6; sursum est Jerusalem, libera est, qu&#x00E6; est mater nostra.</ab>
<ab  n="27"> Scriptum est enim : [L&#x00E6;tare, sterilis, qu&#x00E6; non paris ;/ erumpe et clama, qu&#x00E6; non parturis :/ quia multi filii desert&#x00E6;,/ magis quam ejus qu&#x00E6; habet virum.]</ab>
<ab  n="28"> Nos autem, fratres, secundum Isaac promissionis filii sumus.</ab>
<ab  n="29"> Sed quomodo tunc is, qui secundum carnem natus fuerat, persequebatur eum qui secundum spiritum : ita et nunc.</ab>
<ab  n="30"> Sed quid dicit Scriptura ? Ejice ancillam, et filium ejus : non enim h&#x00E6;res erit filius ancill&#x00E6; cum filio liber&#x00E6;.</ab>
<ab  n="31"> Itaque, fratres, non sumus ancill&#x00E6; filii, sed liber&#x00E6; : qua libertate Christus nos liberavit.</ab>
</div>
<div type="chap" n="5">
<ab  n="1"> State, et nolite iterum jugo servitutis contineri.</ab>
<ab  n="2"> Ecce ego Paulus dico vobis : quoniam si circumcidamini, Christus vobis nihil proderit.</ab>
<ab  n="3"> Testificor autem rursus omni homini circumcidenti se, quoniam debitor est univers&#x00E6; legis faciend&#x00E6;.</ab>
<ab  n="4"> Evacuati estis a Christo, qui in lege justificamini : a gratia excidistis.</ab>
<ab  n="5"> Nos enim spiritu ex fide, spem justiti&#x00E6; exspectamus.</ab>
<ab  n="6"> Nam in Christo Jesu neque circumcisio aliquid valet, neque pr&#x00E6;putium : sed fides, qu&#x00E6; per caritatem operatur.</ab>
<ab  n="7"> Currebatis bene : quis vos impedivit veritati non obedire ?</ab>
<ab  n="8"> persuasio h&#x00E6;c non est ex eo, qui vocat vos.</ab>
<ab  n="9"> Modicum fermentum totam massam corrumpit.</ab>
<ab  n="10"> Ego confido in vobis in Domino, quod nihil aliud sapietis : qui autem conturbat vos, portabit judicium, quicumque est ille.</ab>
<ab  n="11"> Ego autem, fratres, si circumcisionem adhuc pr&#x00E6;dico : quid adhuc persecutionem patior ? ergo evacuatum est scandalum crucis.</ab>
<ab  n="12"> Utinam et abscindantur qui vos conturbant.&#x00B6;</ab>
<ab  n="13"> Vos enim in libertatem vocati estis, fratres : tantum ne libertatem in occasionem detis carnis, sed per caritatem Spiritus servite invicem.</ab>
<ab  n="14"> Omnis enim lex in uno sermone impletur : Diliges proximum tuum sicut teipsum.</ab>
<ab  n="15"> Quod si invicem mordetis, et comeditis : videte ne ab invicem consumamini.</ab>
<ab  n="16"> Dico autem : Spiritu ambulate, et desideria carnis non perficietis.</ab>
<ab  n="17"> Caro enim concupiscit adversus spiritum, spiritus autem adversus carnem : h&#x00E6;c enim sibi invicem adversantur, ut non qu&#x00E6;cumque vultis, illa faciatis.</ab>
<ab  n="18"> Quod si Spiritu ducimini, non estis sub lege.</ab>
<ab  n="19"> Manifesta sunt autem opera carnis, qu&#x00E6; sunt fornicatio, immunditia, impudicitia, luxuria,</ab>
<ab  n="20"> idolorum servitus, veneficia, inimiciti&#x00E6;, contentiones, &#x00E6;mulationes, ir&#x00E6;, rix&#x00E6;, dissensiones, sect&#x00E6;,</ab>
<ab  n="21"> invidi&#x00E6;, homicidia, ebrietates, comessationes, et his similia, qu&#x00E6; pr&#x00E6;dico vobis, sicut pr&#x00E6;dixi : quoniam qui talia agunt, regnum Dei non consequentur.</ab>
<ab  n="22"> Fructus autem Spiritus est caritas, gaudium, pax, patientia, benignitas, bonitas, longanimitas,</ab>
<ab  n="23"> mansuetudo, fides, modestia, continentia, castitas. Adversus hujusmodi non est lex.</ab>
<ab  n="24"> Qui autem sunt Christi, carnem suam crucifixerunt cum vitiis et concupiscentiis.</ab>
<ab  n="25"> Si Spiritu vivimus, Spiritu et ambulemus.</ab>
<ab  n="26"> Non efficiamur inanis glori&#x00E6; cupidi, invicem provocantes, invicem invidentes.</ab>
</div>
<div type="chap" n="6">
<ab  n="1"> Fratres, etsi pr&#x00E6;occupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris.</ab>
<ab  n="2"> Alter alterius onera portate, et sic adimplebitis legem Christi.</ab>
<ab  n="3"> Nam si quis existimat se aliquid esse, cum nihil sit, ipse se seducit.</ab>
<ab  n="4"> Opus autem suum probet unusquisque, et sic in semetipso tantum gloriam habebit, et non in altero.</ab>
<ab  n="5"> Unusquisque enim onus suum portabit.</ab>
<ab  n="6"> Communicet autem is qui catechizatur verbo, ei qui se catechizat, in omnibus bonis.</ab>
<ab  n="7"> Nolite errare : Deus non irridetur.</ab>
<ab  n="8"> Qu&#x00E6; enim seminaverit homo, h&#x00E6;c et metet. Quoniam qui seminat in carne sua, de carne et metet corruptionem : qui autem seminat in spiritu, de spiritu metet vitam &#x00E6;ternam.</ab>
<ab  n="9"> Bonum autem facientes, non deficiamus : tempore enim suo metemus non deficientes.</ab>
<ab  n="10"> Ergo dum tempus habemus, operemur bonum ad omnes, maxime autem ad domesticos fidei.&#x00B6;</ab>
<ab  n="11"> Videte qualibus litteris scripsi vobis mea manu.</ab>
<ab  n="12"> Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur.</ab>
<ab  n="13"> Neque enim qui circumciduntur, legem custodiunt : sed volunt vos circumcidi, ut in carne vestra glorientur.</ab>
<ab  n="14"> Mihi autem absit gloriari, nisi in cruce Domini nostri Jesu Christi : per quem mihi mundus crucifixus est, et ego mundo.</ab>
<ab  n="15"> In Christo enim Jesu neque circumcisio aliquid valet, neque pr&#x00E6;putium, sed nova creatura.</ab>
<ab  n="16"> Et quicumque hanc regulam secuti fuerint, pax super illos, et misericordia, et super Isra&#x00EB;l Dei.</ab>
<ab  n="17"> De cetero, nemo mihi molestus sit : ego enim stigmata Domini Jesu in corpore meo porto.</ab>
<ab  n="18"> Gratia Domini nostri Jesu Christi cum spiritu vestro, fratres. Amen.</ab>
</div>
</div>

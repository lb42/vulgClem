<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Onus quod vidit Habacuc propheta.&#x00B6;</ab>
<ab  n="2"> [Usquequo, Domine, clamabo,/ et non exaudies ?/ vociferabor ad te, vim patiens,/ et non salvabis ?/</ab>
<ab  n="3"> Quare ostendisti mihi iniquitatem et laborem,/ videre pr&#x00E6;dam et injustitiam contra me ?/ Et factum est judicium, et contradictio potentior./</ab>
<ab  n="4"> Propter hoc lacerata est lex,/ et non pervenit usque ad finem judicium ;/ quia impius pr&#x00E6;valet adversus justum,/ propterea egreditur judicium perversum./</ab>
<ab  n="5"> Aspicite in gentibus, et videte ;/ admiramini, et obstupescite :/ quia opus factum est in diebus vestris,/ quod nemo credet cum narrabitur./</ab>
<ab  n="6"> Quia ecce ego suscitabo Chald&#x00E6;os,/ gentem amaram et velocem,/ ambulantem super latitudinem terr&#x00E6;,/ ut possideat tabernacula non sua./</ab>
<ab  n="7"> Horribilis et terribilis est :/ ex semetipsa judicium et onus ejus egredietur./</ab>
<ab  n="8"> Leviores pardis equi ejus,/ et velociores lupis vespertinis :/ et diffundentur equites ejus :/ equites namque ejus de longe venient ;/ volabunt quasi aquila festinans ad comedendum./</ab>
<ab  n="9"> Omnes ad pr&#x00E6;dam venient,/ facies eorum ventus urens ;/ et congregabit quasi arenam captivitatem./</ab>
<ab  n="10"> Et ipse de regibus triumphabit,/ et tyranni ridiculi ejus erunt ;/ ipse super omnem munitionem ridebit,/ et comportabit aggerem, et capiet eam./</ab>
<ab  n="11"> Tunc mutabitur spiritus, et pertransibit, et corruet :/ h&#x00E6;c est fortitudo ejus dei sui.]&#x00B6;</ab>
<ab  n="12"> [Numquid non tu a principio,/ Domine, Deus meus, sancte meus,/ et non moriemur ?/ Domine, in judicium posuisti eum,/ et fortem, ut corriperes, fundasti eum./</ab>
<ab  n="13"> Mundi sunt oculi tui, ne videas malum,/ et respicere ad iniquitatem non poteris./ Quare respicis super iniqua agentes,/ et taces devorante impio justiorem se ?/</ab>
<ab  n="14"> Et facies homines quasi pisces maris,/ et quasi reptile non habens principem./</ab>
<ab  n="15"> Totum in hamo sublevavit,/ traxit illud in sagena sua,/ et congregavit in rete suum./ Super hoc l&#x00E6;tabitur, et exsultabit./</ab>
<ab  n="16"> Propterea immolabit sagen&#x00E6; su&#x00E6;,/ et sacrificabit reti suo,/ quia in ipsis incrassata est pars ejus,/ et cibus ejus electus./</ab>
<ab  n="17"> Propter hoc ergo expandit sagenam suam,/ et semper interficere gentes non parcet.]</ab>
</div>
<div type="chap" n="2">
<ab  n="1"> [Super custodiam meam stabo,/ et figam gradum super munitionem :/ et contemplabor ut videam quid dicatur mihi,/ et quid respondeam ad arguentem me.]&#x00B6;</ab>
<ab  n="2"> Et respondit mihi Dominus, et dixit : [Scribe visum, et explana eum super tabulas,/ ut percurrat qui legerit eum./</ab>
<ab  n="3"> Quia adhuc visus procul ;/ et apparebit in finem, et non mentietur :/ si moram fecerit, exspecta illum,/ quia veniens veniet, et non tardabit./</ab>
<ab  n="4"> Ecce qui incredulus est, non erit recta anima ejus in semetipso ;/ justus autem in fide sua vivet./</ab>
<ab  n="5"> Et quomodo vinum potantem decipit,/ sic erit vir superbus, et non decorabitur :/ qui dilatavit quasi infernus animam suam,/ et ipse quasi mors, et non adimpletur :/ et congregabit ad se omnes gentes,/ et coacervabit ad se omnes populos./</ab>
<ab  n="6"> Numquid non omnes isti super eum parabolam sument,/ et loquelam &#x00E6;nigmatum ejus, et dicetur :/ V&#x00E6; ei qui multiplicat non sua ?/ usquequo et aggravat contra se densum lutum ?/</ab>
<ab  n="7"> Numquid non repente consurgent qui mordeant te,/ et suscitabuntur lacerantes te,/ et eris in rapinam eis ?/</ab>
<ab  n="8"> Quia tu spoliasti gentes multas,/ spoliabunt te omnes qui reliqui fuerint de populis,/ propter sanguinem hominis,/ et iniquitatem terr&#x00E6;, civitatis, et omnium habitantium in ea./</ab>
<ab  n="9"> V&#x00E6; qui congregat avaritiam malam domui su&#x00E6;,/ ut sit in excelso nidus ejus,/ et liberari se putat de manu mali !/</ab>
<ab  n="10"> Cogitasti confusionem domui tu&#x00E6; ;/ concidisti populos multos,/ et peccavit anima tua./</ab>
<ab  n="11"> Quia lapis de pariete clamabit,/ et lignum, quod inter juncturas &#x00E6;dificiorum est, respondebit./</ab>
<ab  n="12"> V&#x00E6; qui &#x00E6;dificat civitatem in sanguinibus,/ et pr&#x00E6;parat urbem in iniquitate !/</ab>
<ab  n="13"> Numquid non h&#x00E6;c sunt a Domino exercituum ?/ laborabunt enim populi in multo igne,/ et gentes in vacuum, et deficient./</ab>
<ab  n="14"> Quia replebitur terra, ut cognoscant gloriam Domini,/ quasi aqu&#x00E6; operientes mare./</ab>
<ab  n="15"> V&#x00E6; qui potum dat amico suo mittens fel suum,/ et inebrians ut aspiciat nuditatem ejus !/</ab>
<ab  n="16"> Repletus es ignominia pro gloria ;/ bibe tu quoque, et consopire./ Circumdabit te calix dexter&#x00E6; Domini,/ et vomitus ignomini&#x00E6; super gloriam tuam./</ab>
<ab  n="17"> Quia iniquitas Libani operiet te,/ et vastitas animalium deterrebit eos/ de sanguinibus hominum,/ et iniquitate terr&#x00E6;, et civitatis, et omnium habitantium in ea./</ab>
<ab  n="18"> Quid prodest sculptile, quia sculpsit illud fictor suus,/ conflatile, et imaginem falsam ?/ quia speravit in figmento fictor ejus, ut faceret simulacra muta./</ab>
<ab  n="19"> V&#x00E6; qui dicit ligno : Expergiscere ;/ Surge, lapidi tacenti !/ Numquid ipse docere poterit ?/ ecce iste coopertus est auro et argento,/ et omnis spiritus non est in visceribus ejus./</ab>
<ab  n="20"> Dominus autem in templo sancto suo :/ sileat a facie ejus omnis terra !]</ab>
</div>
<div type="chap" n="3">
<ab  n="1"> Oratio Habacuc prophet&#x00E6;, pro ignorantiis.&#x00B6;</ab>
<ab  n="2"> [Domine, audivi auditionem tuam, et timui./ Domine, opus tuum, in medio annorum vivifica illud ;/ in medio annorum notum facies :/ cum iratus fueris, misericordi&#x00E6; recordaberis./</ab>
<ab  n="3"> Deus ab austro veniet,/ et Sanctus de monte Pharan :/ operuit c&#x00E6;los gloria ejus,/ et laudis ejus plena est terra./</ab>
<ab  n="4"> Splendor ejus ut lux erit,/ cornua in manibus ejus :/ ibi abscondita est fortitudo ejus./</ab>
<ab  n="5"> Ante faciem ejus ibit mors,/ et egredietur diabolus ante pedes ejus./</ab>
<ab  n="6"> Stetit, et mensus est terram ;/ aspexit, et dissolvit gentes,/ et contriti sunt montes s&#x00E6;culi :/ incurvati sunt colles mundi ab itineribus &#x00E6;ternitatis ejus./</ab>
<ab  n="7"> Pro iniquitate vidi tentoria &#x00C6;thiopi&#x00E6; ;/ turbabuntur pelles terr&#x00E6; Madian./</ab>
<ab  n="8"> Numquid in fluminibus iratus es, Domine ?/ aut in fluminibus furor tuus ?/ vel in mari indignatio tua ?/ Qui ascendes super equos tuos, et quadrig&#x00E6; tu&#x00E6; salvatio./</ab>
<ab  n="9"> Suscitans suscitabis arcum tuum,/ juramenta tribubus qu&#x00E6; locutus es ;/ fluvios scindes terr&#x00E6;./</ab>
<ab  n="10"> Viderunt te, et doluerunt montes ;/ gurges aquarum transiit :/ dedit abyssus vocem suam ;/ altitudo manus suas levavit./</ab>
<ab  n="11"> Sol et luna steterunt in habitaculo suo :/ in luce sagittarum tuarum ibunt,/ in splendore fulgurantis hast&#x00E6; tu&#x00E6;./</ab>
<ab  n="12"> In fremitu conculcabis terram ;/ in furore obstupefacies gentes./</ab>
<ab  n="13"> Egressus es in salutem populi tui,/ in salutem cum christo tuo :/ percussisti caput de domo impii,/ denudasti fundamentum ejus usque ad collum./</ab>
<ab  n="14"> Maledixisti sceptris ejus,/ capiti bellatorum ejus,/ venientibus ut turbo ad dispergendum me :/ exsultatio eorum, sicut ejus qui devorat pauperem in abscondito./</ab>
<ab  n="15"> Viam fecisti in mari equis tuis,/ in luto aquarum multarum./</ab>
<ab  n="16"> Audivi, et conturbatus est venter meus ;/ a voce contremuerunt labia mea./ Ingrediatur putredo in ossibus meis,/ et subter me scateat :/ ut requiescam in die tribulationis,/ ut ascendam ad populum accinctum nostrum./</ab>
<ab  n="17"> Ficus enim non florebit,/ et non erit germen in vineis ;/ mentietur opus oliv&#x00E6;,/ et arva non afferent cibum :/ abscindetur de ovili pecus,/ et non erit armentum in pr&#x00E6;sepibus./</ab>
<ab  n="18"> Ego autem in Domino gaudebo ;/ et exsultabo in Deo Jesu meo./</ab>
<ab  n="19"> Deus Dominus fortitudo mea,/ et ponet pedes meos quasi cervorum :/ et super excelsa mea deducet me/ victor in psalmis canentem.]</ab>
</div>
</div>

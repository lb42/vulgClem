<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Multifariam, multisque modis olim Deus loquens patribus in prophetis :</ab>
<ab  n="2"> novissime, diebus istis locutus est nobis in Filio, quem constituit h&#x00E6;redem universorum, per quem fecit et s&#x00E6;cula :</ab>
<ab  n="3"> qui cum sit splendor glori&#x00E6;, et figura substanti&#x00E6; ejus, portansque omnia verbo virtutis su&#x00E6;, purgationem peccatorum faciens, sedet ad dexteram majestatis in excelsis :</ab>
<ab  n="4"> tanto melior angelis effectus, quanto differentius pr&#x00E6; illis nomen h&#x00E6;reditavit.</ab>
<ab  n="5"> Cui enim dixit aliquando angelorum : Filius meus es tu, ego hodie genui te ? Et rursum : Ego ero illi in patrem, et ipse erit mihi in filium ?</ab>
<ab  n="6"> Et cum iterum introducit primogenitum in orbem terr&#x00E6;, dicit : Et adorent eum omnes angeli Dei.</ab>
<ab  n="7"> Et ad angelos quidem dicit : Qui facit angelos suos spiritus, et ministros suos flammam ignis.</ab>
<ab  n="8"> Ad Filium autem : Thronus tuus Deus in s&#x00E6;culum s&#x00E6;culi : virga &#x00E6;quitatis, virga regni tui.</ab>
<ab  n="9"> Dilexisti justitiam, et odisti iniquitatem : propterea unxit te Deus, Deus tuus, oleo exultationis pr&#x00E6; participibus tuis.</ab>
<ab  n="10"> Et : Tu in principio, Domine, terram fundasti : et opera manuum tuarum sunt c&#x00E6;li.</ab>
<ab  n="11"> Ipsi peribunt, tu autem permanebis, et omnes ut vestimentum veterascent :</ab>
<ab  n="12"> et velut amictum mutabis eos, et mutabuntur : tu autem idem ipse es, et anni tui non deficient.</ab>
<ab  n="13"> Ad quem autem angelorum dixit aliquando : Sede a dextris meis, quoadusque ponam inimicos tuos scabellum pedum tuorum ?</ab>
<ab  n="14"> Nonne omnes sunt administratorii spiritus, in ministerium missi propter eos, qui h&#x00E6;reditatem capient salutis ?</ab>
</div>
<div type="chap" n="2">
<ab  n="1"> Propterea abundantius oportet observare nos ea qu&#x00E6; audivimus, ne forte pereffluamus.</ab>
<ab  n="2"> Si enim qui per angelos dictus est sermo, factus est firmus, et omnis pr&#x00E6;varicatio, et inobedientia accepit justam mercedis retributionem :</ab>
<ab  n="3"> quomodo nos effugiemus si tantam neglexerimus salutem ? qu&#x00E6; cum initium accepisset enarrari per Dominum ab eis, qui audierunt, in nos confirmata est,</ab>
<ab  n="4"> contestante Deo signis et portentis, et variis virtutibus, et Spiritus Sancti distributionibus secundum suam voluntatem.</ab>
<ab  n="5"> Non enim angelis subjecit Deus orbem terr&#x00E6; futurum, de quo loquimur.</ab>
<ab  n="6"> Testatus est autem in quodam loco quis, dicens : Quid est homo quod memor es ejus, aut filius hominis quoniam visitas eum ?</ab>
<ab  n="7"> Minuisti eum paulo minus ab angelis : gloria et honore coronasti eum : et constituisti eum super opera manuum tuarum.</ab>
<ab  n="8"> Omnia subjecisti sub pedibus ejus. In eo enim quod omnia ei subjecit, nihil dimisit non subjectum ei. Nunc autem necdum videmus omnia subjecta ei.</ab>
<ab  n="9"> Eum autem, qui modico quam angeli minoratus est, videmus Jesum propter passionem mortis, gloria et honore coronatum : ut, gratia Dei, pro omnibus gustaret mortem.&#x00B6;</ab>
<ab  n="10"> Decebat enim eum, propter quem omnia, et per quem omnia, qui multos filios in gloriam adduxerat, auctorem salutis eorum per passionem consummare.</ab>
<ab  n="11"> Qui enim sanctificat, et qui sanctificantur, ex uno omnes. Propter quam causam non confunditur fratres eos vocare, dicens :</ab>
<ab  n="12"> Nuntiabo nomen tuum fratribus meis : in medio ecclesi&#x00E6; laudabo te.</ab>
<ab  n="13"> Et iterum : Ego ero fidens in eum. Et iterum : Ecce ego, et pueri mei, quos dedit mihi Deus.</ab>
<ab  n="14"> Quia ergo pueri communicaverunt carni, et sanguini, et ipse similiter participavit eisdem : ut per mortem destrueret eum qui habebat mortis imperium, id est, diabolum :</ab>
<ab  n="15"> et liberaret eos qui timore mortis per totam vitam obnoxii erant servituti.</ab>
<ab  n="16"> Nusquam enim angelos apprehendit, sed semen Abrah&#x00E6; apprehendit.</ab>
<ab  n="17"> Unde debuit per omnia fratribus similari, ut misericors fieret, et fidelis pontifex ad Deum, ut repropitiaret delicta populi.</ab>
<ab  n="18"> In eo enim, in quo passus est ipse et tentatus, potens est et eis, qui tentantur, auxiliari.</ab>
</div>
<div type="chap" n="3">
<ab  n="1"> Unde, fratres sancti, vocationis c&#x00E6;lestis participes, considerate Apostolum, et pontificem confessionis nostr&#x00E6; Jesum :</ab>
<ab  n="2"> qui fidelis est ei, qui fecit illum, sicut et Moyses in omni domo ejus.</ab>
<ab  n="3"> Amplioris enim glori&#x00E6; iste pr&#x00E6; Moyse dignus est habitus, quanto ampliorem honorem habet domus, qui fabricavit illam.</ab>
<ab  n="4"> Omnis namque domus fabricatur ab aliquo : qui autem omnia creavit, Deus est.</ab>
<ab  n="5"> Et Moyses quidem fidelis erat in tota domo ejus tamquam famulus, in testimonium eorum, qu&#x00E6; dicenda erant :</ab>
<ab  n="6"> Christus vero tamquam filius in domo sua : qu&#x00E6; domus sumus nos, si fiduciam, et gloriam spei usque ad finem, firmam retineamus.&#x00B6;</ab>
<ab  n="7"> Quapropter sicut dicit Spiritus Sanctus : Hodie si vocem ejus audieritis,</ab>
<ab  n="8"> nolite obdurare corda vestra, sicut in exacerbatione secundum diem tentationis in deserto,</ab>
<ab  n="9"> ubi tentaverunt me patres vestri : probaverunt, et viderunt opera mea</ab>
<ab  n="10"> quadraginta annis : propter quod infensus fui generationi huic, et dixi : Semper errant corde. Ipsi autem non cognoverunt vias meas,</ab>
<ab  n="11"> sicut juravi in ira mea : Si introibunt in requiem meam.</ab>
<ab  n="12"> Videte fratres, ne forte sit in aliquo vestrum cor malum incredulitatis, discedendi a Deo vivo :</ab>
<ab  n="13"> sed adhortamini vosmetipsos per singulos dies, donec hodie cognominatur, ut non obduretur quis ex vobis fallacia peccati.</ab>
<ab  n="14"> Participes enim Christi effecti sumus, si tamen initium substanti&#x00E6; ejus usque ad finem firmum retineamus.</ab>
<ab  n="15"> Dum dicitur : Hodie si vocem ejus audieritis, nolite obdurare corda vestra, quemadmodum in illa exacerbatione.</ab>
<ab  n="16"> Quidam enim audientes exacerbaverunt : sed non universi qui profecti sunt ex &#x00C6;gypto per Moysen.</ab>
<ab  n="17"> Quibus autem infensus est quadraginta annis ? nonne illis qui peccaverunt, quorum cadavera prostrata sunt in deserto ?</ab>
<ab  n="18"> Quibus autem juravit non introire in requiem ipsius, nisi illis qui increduli fuerunt ?</ab>
<ab  n="19"> Et videmus, quia non potuerunt introire propter incredulitatem.</ab>
</div>
<div type="chap" n="4">
<ab  n="1"> Timeamus ergo ne forte relicta pollicitatione intro&#x00EB;undi in requiem ejus, existimetur aliquis ex vobis deesse.</ab>
<ab  n="2"> Etenim et nobis nuntiatum est, quemadmodum et illis : sed non profuit illis sermo auditus, non admistus fidei ex iis qu&#x00E6; audierunt.</ab>
<ab  n="3"> Ingrediemur enim in requiem, qui credidimus : quemadmodum dixit : Sicut juravi in ira mea : Si introibunt in requiem meam : et quidem operibus ab institutione mundi perfectis.</ab>
<ab  n="4"> Dixit enim in quodam loco de die septima sic : Et requievit Deus die septima ab omnibus operibus suis.</ab>
<ab  n="5"> Et in isto rursum : Si introibunt in requiem meam.</ab>
<ab  n="6"> Quoniam ergo superest introire quosdam in illam, et ii, quibus prioribus annuntiatum est, non introierunt propter incredulitatem :</ab>
<ab  n="7"> iterum terminat diem quemdam, Hodie, in David dicendo, post tantum temporis, sicut supra dictum est : Hodie si vocem ejus audieritis, nolite obdurare corda vestra.</ab>
<ab  n="8"> Nam si eis Jesus requiem pr&#x00E6;stitisset, numquam de alia loqueretur, posthac, die.</ab>
<ab  n="9"> Itaque relinquitur sabbatismus populo Dei.</ab>
<ab  n="10"> Qui enim ingressus est in requiem ejus, etiam ipse requievit ab operibus suis, sicut a suis Deus.</ab>
<ab  n="11"> Festinemus ergo ingredi in illam requiem : ut ne in idipsum quis incidat incredulitatis exemplum.</ab>
<ab  n="12"> Vivus est enim sermo Dei, et efficax et penetrabilior omni gladio ancipiti : et pertingens usque ad divisionem anim&#x00E6; ac spiritus : compagum quoque ac medullarum, et discretor cogitationum et intentionum cordis.</ab>
<ab  n="13"> Et non est ulla creatura invisibilis in conspectu ejus : omnia autem nuda et aperta sunt oculis ejus, ad quem nobis sermo.&#x00B6;</ab>
<ab  n="14"> Habentes ergo pontificem magnum qui penetravit c&#x00E6;los, Jesum Filium Dei, teneamus confessionem.</ab>
<ab  n="15"> Non enim habemus pontificem qui non possit compati infirmitatibus nostris : tentatum autem per omnia pro similitudine absque peccato.</ab>
<ab  n="16"> Adeamus ergo cum fiducia ad thronum grati&#x00E6; : ut misericordiam consequamur, et gratiam inveniamus in auxilio opportuno.</ab>
</div>
<div type="chap" n="5">
<ab  n="1"> Omnis namque pontifex ex hominibus assumptus, pro hominibus constituitur in iis qu&#x00E6; sunt ad Deum, ut offerat dona, et sacrificia pro peccatis :</ab>
<ab  n="2"> qui condolere possit iis qui ignorant et errant : quoniam et ipse circumdatus est infirmitate :</ab>
<ab  n="3"> et propterea debet, quemadmodum pro populo, ita etiam et pro semetipso offerre pro peccatis.</ab>
<ab  n="4"> Nec quisquam sumit sibi honorem, sed qui vocatur a Deo, tamquam Aaron.</ab>
<ab  n="5"> Sic et Christus non semetipsum clarificavit ut pontifex fieret : sed qui locutus est ad eum : Filius meus es tu, ego hodie genui te.</ab>
<ab  n="6"> Quemadmodum et in alio loco dicit : Tu es sacerdos in &#x00E6;ternum, secundum ordinem Melchisedech.</ab>
<ab  n="7"> Qui in diebus carnis su&#x00E6; preces, supplicationesque ad eum qui possit illum salvum facere a morte cum clamore valido, et lacrimis offerens, exauditus est pro sua reverentia.</ab>
<ab  n="8"> Et quidem cum esset Filius Dei, didicit ex iis, qu&#x00E6; passus est, obedientiam :</ab>
<ab  n="9"> et consummatus, factus est omnibus obtemperantibus sibi, causa salutis &#x00E6;tern&#x00E6;,</ab>
<ab  n="10"> appellatus a Deo pontifex juxta ordinem Melchisedech.&#x00B6;</ab>
<ab  n="11"> De quo nobis grandis sermo, et ininterpretabilis ad dicendum : quoniam imbecilles facti estis ad audiendum.</ab>
<ab  n="12"> Etenim cum deberetis magistri esse propter tempus, rursum indigetis ut vos doceamini qu&#x00E6; sint elementa exordii sermonum Dei : et facti estis quibus lacte opus sit, non solido cibo.</ab>
<ab  n="13"> Omnis enim, qui lactis est particeps, expers est sermonis justiti&#x00E6; : parvulus enim est.</ab>
<ab  n="14"> Perfectorum autem est solidus cibus : eorum, qui pro consuetudine exercitatos habent sensus ad discretionem boni ac mali.</ab>
</div>
<div type="chap" n="6">
<ab  n="1"> Quapropter intermittentes inchoationis Christi sermonem, ad perfectiora feramur, non rursum jacientes fundamentum p&#x0153;nitenti&#x00E6; ab operibus mortuis, et fidei ad Deum,</ab>
<ab  n="2"> baptismatum doctrin&#x00E6;, impositionis quoque manuum, ac resurrectionis mortuorum, et judicii &#x00E6;terni.</ab>
<ab  n="3"> Et hoc faciemus, si quidem permiserit Deus.&#x00B6;</ab>
<ab  n="4"> Impossibile est enim eos qui semel sunt illuminati, gustaverunt etiam donum c&#x00E6;leste, et participes facti sunt Spiritus Sancti,</ab>
<ab  n="5"> gustaverunt nihilominus bonum Dei verbum, virtutesque s&#x00E6;culi venturi,</ab>
<ab  n="6"> et prolapsi sunt ; rursus renovari ad p&#x0153;nitentiam, rursum crucifigentes sibimetipsis Filium Dei, et ostentui habentes.</ab>
<ab  n="7"> Terra enim s&#x00E6;pe venientem super se bibens imbrem, et generans herbam opportunam illis, a quibus colitur, accipit benedictionem a Deo :</ab>
<ab  n="8"> proferens autem spinas ac tribulos, reproba est, et maledicto proxima : cujus consummatio in combustionem.&#x00B6;</ab>
<ab  n="9"> Confidimus autem de vobis dilectissimi meliora, et viciniora saluti : tametsi ita loquimur.</ab>
<ab  n="10"> Non enim injustus Deus, ut obliviscatur operis vestri, et dilectionis, quam ostendistis in nomine ipsius, qui ministrastis sanctis, et ministratis.</ab>
<ab  n="11"> Cupimus autem unumquemque vestrum eamdem ostentare sollicitudinem ad expletionem spei usque in finem :</ab>
<ab  n="12"> ut non segnes efficiamini, verum imitatores eorum, qui fide, et patientia h&#x00E6;reditabunt promissiones.</ab>
<ab  n="13"> Abrah&#x00E6; namque promittens Deus, quoniam neminem habuit, per quem juraret, majorem, juravit per semetipsum,</ab>
<ab  n="14"> dicens : Nisi benedicens benedicam te, et multiplicans multiplicabo te.</ab>
<ab  n="15"> Et sic longanimiter ferens, adeptus est repromissionem.</ab>
<ab  n="16"> Homines enim per majorem sui jurant : et omnis controversi&#x00E6; eorum finis, ad confirmationem, est juramentum.</ab>
<ab  n="17"> In quo abundantius volens Deus ostendere pollicitationis h&#x00E6;redibus, immobilitatem consilii sui, interposuit jusjurandum :</ab>
<ab  n="18"> ut per duas res immobiles, quibus impossibile est mentiri Deum, fortissimum solatium habeamus, qui confugimus ad tenendam propositam spem,</ab>
<ab  n="19"> quam sicut anchoram habemus anim&#x00E6; tutam ac firmam, et incedentem usque ad interiora velaminis,</ab>
<ab  n="20"> ubi pr&#x00E6;cursor pro nobis introivit Jesus, secundum ordinem Melchisedech pontifex factus in &#x00E6;ternum.</ab>
</div>
<div type="chap" n="7">
<ab  n="1"> Hic enim Melchisedech, rex Salem, sacerdos Dei summi, qui obviavit Abrah&#x00E6; regresso a c&#x00E6;de regum, et benedixit ei :</ab>
<ab  n="2"> cui et decimas omnium divisit Abraham : primum quidem qui interpretatur rex justiti&#x00E6; : deinde autem et rex Salem, quod est, rex pacis,</ab>
<ab  n="3"> sine patre, sine matre, sine genealogia, neque initium dierum, neque finem vit&#x00E6; habens, assimilatus autem Filio Dei, manet sacerdos in perpetuum.&#x00B6;</ab>
<ab  n="4"> Intuemini autem quantus sit hic, cui et decimas dedit de pr&#x00E6;cipuis Abraham patriarcha.</ab>
<ab  n="5"> Et quidem de filiis Levi sacerdotium accipientes, mandatum habent decimas sumere a populo secundum legem, id est, a fratribus suis : quamquam et ipsi exierint de lumbis Abrah&#x00E6;.</ab>
<ab  n="6"> Cujus autem generatio non annumeratur in eis, decimas sumpsit ab Abraham, et hunc, qui habebat repromissiones, benedixit.</ab>
<ab  n="7"> Sine ulla autem contradictione, quod minus est, a meliore benedicitur.</ab>
<ab  n="8"> Et hic quidem, decimas morientes homines accipiunt : ibi autem contestatur, quia vivit.</ab>
<ab  n="9"> Et (ut ita dictum sit) per Abraham, et Levi, qui decimas accepit, decimatus est :</ab>
<ab  n="10"> adhuc enim in lumbis patris erat, quando obviavit ei Melchisedech.&#x00B6;</ab>
<ab  n="11"> Si ergo consummatio per sacerdotium Leviticum erat (populus enim sub ipso legem accepit) quid adhuc necessarium fuit secundum ordinem Melchisedech, alium surgere sacerdotem, et non secundum ordinem Aaron dici ?</ab>
<ab  n="12"> Translato enim sacerdotio, necesse est ut et legis translatio fiat.</ab>
<ab  n="13"> In quo enim h&#x00E6;c dicuntur, de alia tribu est, de qua nullus altari pr&#x00E6;sto fuit.</ab>
<ab  n="14"> Manifestum est enim quod ex Juda ortus sit Dominus noster : in qua tribu nihil de sacerdotibus Moyses locutus est.</ab>
<ab  n="15"> Et amplius adhuc manifestum est : si secundum similitudinem Melchisedech exsurgat alius sacerdos,</ab>
<ab  n="16"> qui non secundum legem mandati carnalis factus est, sed secundum virtutem vit&#x00E6; insolubilis.</ab>
<ab  n="17"> Contestatur enim : Quoniam tu es sacerdos in &#x00E6;ternum, secundum ordinem Melchisedech.</ab>
<ab  n="18"> Reprobatio quidem fit pr&#x00E6;cedentis mandati, propter infirmitatem ejus, et inutilitatem :</ab>
<ab  n="19"> nihil enim ad perfectum adduxit lex : introductio vero melioris spei, per quam proximamus ad Deum.</ab>
<ab  n="20"> Et quantum est non sine jurejurando (alii quidem sine jurejurando sacerdotes facti sunt,</ab>
<ab  n="21"> hic autem cum jurejurando per eum, qui dixit ad illum : Juravit Dominus, et non p&#x0153;nitebit eum : tu es sacerdos in &#x00E6;ternum) :</ab>
<ab  n="22"> in tantum melioris testamenti sponsor factus est Jesus.</ab>
<ab  n="23"> Et alii quidem plures facti sunt sacerdotes, idcirco quod morte prohiberentur permanere :</ab>
<ab  n="24"> hic autem eo quod maneat in &#x00E6;ternum, sempiternum habet sacerdotium.</ab>
<ab  n="25"> Unde et salvare in perpetuum potest accedentes per semetipsum ad Deum : semper vivens ad interpellandum pro nobis.</ab>
<ab  n="26"> Talis enim decebat ut nobis esset pontifex, sanctus, innocens, impollutus, segregatus a peccatoribus, et excelsior c&#x00E6;lis factus :</ab>
<ab  n="27"> qui non habet necessitatem quotidie, quemadmodum sacerdotes, prius pro suis delictis hostias offerre, deinde pro populi : hoc enim fecit semel, seipsum offerendo.</ab>
<ab  n="28"> Lex enim homines constituit sacerdotes infirmitatem habentes : sermo autem jurisjurandi, qui post legem est, Filium in &#x00E6;ternum perfectum.</ab>
</div>
<div type="chap" n="8">
<ab  n="1"> Capitulum autem super ea qu&#x00E6; dicuntur : Talem habemus pontificem, qui consedit in dextera sedis magnitudinis in c&#x00E6;lis,</ab>
<ab  n="2"> sanctorum minister, et tabernaculi veri, quod fixit Dominus, et non homo.</ab>
<ab  n="3"> Omnis enim pontifex ad offerendum munera, et hostias constituitur : unde necesse est et hunc habere aliquid, quod offerat.</ab>
<ab  n="4"> Si ergo esset super terram, nec esset sacerdos : cum essent qui offerent secundum legem munera,</ab>
<ab  n="5"> qui exemplari, et umbr&#x00E6; deserviunt c&#x00E6;lestium. Sicut responsum est Moysi, cum consummaret tabernaculum : Vide (inquit) omnia facito secundum exemplar, quod tibi ostensum est in monte.</ab>
<ab  n="6"> Nunc autem melius sortitus est ministerium, quanto et melioris testamenti mediator est, quod in melioribus repromissionibus sancitum est.</ab>
<ab  n="7"> Nam si illud prius culpa vacasset, non utique secundi locus inquireretur.</ab>
<ab  n="8"> Vituperans enim eos dicit : Ecce dies venient, dicit Dominus : et consummabo super domum Isra&#x00EB;l, et super domum Juda, testamentum novum,</ab>
<ab  n="9"> non secundum testamentum quod feci patribus eorum in die qua apprehendi manum eorum ut educerem illos de terra &#x00C6;gypti : quoniam ipsi non permanserunt in testamento meo : et ego neglexi eos, dicit Dominus.</ab>
<ab  n="10"> Quia hoc est testamentum quod disponam domui Isra&#x00EB;l post dies illos, dicit Dominus : dando leges meas in mentem eorum, et in corde eorum superscribam eas : et ero eis in Deum, et ipsi erunt mihi in populum :</ab>
<ab  n="11"> et non docebit unusquisque proximum suum, et unusquisque fratrem suum, dicens : Cognosce Dominum : quoniam omnes scient me a minore usque ad majorem eorum :</ab>
<ab  n="12"> quia propitius ero iniquitatibus eorum, et peccatorum eorum jam non memorabor.</ab>
<ab  n="13"> Dicendo autem novum : veteravit prius. Quod autem antiquatur, et senescit, prope interitum est.</ab>
</div>
<div type="chap" n="9">
<ab  n="1"> Habuit quidem et prius justificationes cultur&#x00E6;, et Sanctum s&#x00E6;culare.</ab>
<ab  n="2"> Tabernaculum enim factum est primum, in quo erant candelabra, et mensa, et propositio panum, qu&#x00E6; dicitur Sancta.</ab>
<ab  n="3"> Post velamentum autem secundum, tabernaculum, quod dicitur Sancta sanctorum :</ab>
<ab  n="4"> aureum habens thuribulum, et arcam testamenti circumtectam ex omni parte auro, in qua urna aurea habens manna, et virga Aaron, qu&#x00E6; fronduerat, et tabul&#x00E6; testamenti,</ab>
<ab  n="5"> superque eam erant cherubim glori&#x00E6; obumbrantia propitiatorium : de quibus non est modo dicendum per singula.</ab>
<ab  n="6"> His vero ita compositis, in priori quidem tabernaculo semper introibant sacerdotes, sacrificiorum officia consummantes :</ab>
<ab  n="7"> in secundo autem semel in anno solus pontifex non sine sanguine, quem offert pro sua et populi ignorantia :</ab>
<ab  n="8"> hoc significante Spiritu Sancto, nondum propalatam esse sanctorum viam, adhuc priore tabernaculo habente statum :</ab>
<ab  n="9"> qu&#x00E6; parabola est temporis instantis : juxta quam munera, et hosti&#x00E6; offeruntur, qu&#x00E6; non possunt juxta conscientiam perfectum facere servientem, solummodo in cibis, et in potibus,</ab>
<ab  n="10"> et variis baptismatibus, et justitiis carnis usque ad tempus correctionis impositis.&#x00B6;</ab>
<ab  n="11"> Christus autem assistens pontifex futurorum bonorum, per amplius et perfectius tabernaculum, non manufactum, id est, non hujus creationis :</ab>
<ab  n="12"> neque per sanguinem hircorum aut vitulorum, sed per proprium sanguinem introivit semel in Sancta, &#x00E6;terna redemptione inventa.</ab>
<ab  n="13"> Si enim sanguis hircorum et taurorum, et cinis vitul&#x00E6; aspersus inquinatos sanctificat ad emundationem carnis :</ab>
<ab  n="14"> quanto magis sanguis Christi, qui per Spiritum Sanctum semetipsum obtulit immaculatum Deo, emundabit conscientiam nostram ab operibus mortuis, ad serviendum Deo viventi ?&#x00B6;</ab>
<ab  n="15"> Et ideo novi testamenti mediator est : ut morte intercedente, in redemptionem earum pr&#x00E6;varicationum, qu&#x00E6; erant sub priori testamento, repromissionem accipiant qui vocati sunt &#x00E6;tern&#x00E6; h&#x00E6;reditatis.</ab>
<ab  n="16"> Ubi enim testamentum est, mors necesse est intercedat testatoris.</ab>
<ab  n="17"> Testamentum enim in mortuis confirmatum est : alioquin nondum valet, dum vivit qui testatus est.</ab>
<ab  n="18"> Unde nec primum quidem sine sanguine dedicatum est.</ab>
<ab  n="19"> Lecto enim omni mandato legis a Moyse universo populo, accipiens sanguinem vitulorum et hircorum cum aqua, et lana coccinea, et hyssopo, ipsum quoque librum, et omnem populum aspersit,</ab>
<ab  n="20"> dicens : Hic sanguis testamenti, quod mandavit ad vos Deus.</ab>
<ab  n="21"> Etiam tabernaculum et omnia vasa ministerii sanguine similiter aspersit.</ab>
<ab  n="22"> Et omnia pene in sanguine secundum legem mundantur : et sine sanguinis effusione non fit remissio.</ab>
<ab  n="23"> Necesse est ergo exemplaria quidem c&#x00E6;lestium his mundari : ipsa autem c&#x00E6;lestia melioribus hostiis quam istis.</ab>
<ab  n="24"> Non enim in manufacta Sancta Jesus introivit exemplaria verorum : sed in ipsum c&#x00E6;lum, ut appareat nunc vultui Dei pro nobis :</ab>
<ab  n="25"> neque ut s&#x00E6;pe offerat semetipsum, quemadmodum pontifex intrat in Sancta per singulos annos in sanguine alieno :</ab>
<ab  n="26"> alioquin oportebat eum frequenter pati ab origine mundi : nunc autem semel in consummatione s&#x00E6;culorum, ad destitutionem peccati, per hostiam suam apparuit.</ab>
<ab  n="27"> Et quemadmodum statutum est hominibus semel mori, post hoc autem judicium :</ab>
<ab  n="28"> sic et Christus semel oblatus est ad multorum exhaurienda peccata : secundo sine peccato apparebit exspectantibus se, in salutem.</ab>
</div>
<div type="chap" n="10">
<ab  n="1"> Umbram enim habens lex futurorum bonorum, non ipsam imaginem rerum : per singulos annos, eisdem ipsis hostiis quas offerunt indesinenter, numquam potest accedentes perfectos facere :</ab>
<ab  n="2"> alioquin cessassent offerri : ideo quod nullam haberent ultra conscientiam peccati, cultores semel mundati :</ab>
<ab  n="3"> sed in ipsis commemoratio peccatorum per singulos annos fit.</ab>
<ab  n="4"> Impossibile enim est sanguine taurorum et hircorum auferri peccata.</ab>
<ab  n="5"> Ideo ingrediens mundum dicit : Hostiam et oblationem noluisti : corpus autem aptasti mihi :</ab>
<ab  n="6"> holocautomata pro peccato non tibi placuerunt.</ab>
<ab  n="7"> Tunc dixi : Ecce venio : in capite libri scriptum est de me : Ut faciam, Deus, voluntatem tuam.</ab>
<ab  n="8"> Superius dicens : Quia hostias, et oblationes, et holocautomata pro peccato noluisti, nec placita sunt tibi, qu&#x00E6; secundum legem offeruntur,</ab>
<ab  n="9"> tunc dixi : Ecce venio, ut faciam, Deus, voluntatem tuam : aufert primum, ut sequens statuat.</ab>
<ab  n="10"> In qua voluntate sanctificati sumus per oblationem corporis Jesu Christi semel.</ab>
<ab  n="11"> Et omnis quidem sacerdos pr&#x00E6;sto est quotidie ministrans, et easdem s&#x00E6;pe offerens hostias, qu&#x00E6; numquam possunt auferre peccata :</ab>
<ab  n="12"> hic autem unam pro peccatis offerens hostiam, in sempiternum sedet in dextera Dei,</ab>
<ab  n="13"> de cetero exspectans donec ponantur inimici ejus scabellum pedum ejus.</ab>
<ab  n="14"> Una enim oblatione, consummavit in sempiternum sanctificatos.</ab>
<ab  n="15"> Contestatur autem nos et Spiritus Sanctus. Postquam enim dixit :</ab>
<ab  n="16"> Hoc autem testamentum, quod testabor ad illos post dies illos, dicit Dominus, dando leges meas in cordibus eorum, et in mentibus eorum superscribam eas :</ab>
<ab  n="17"> et peccatorum, et iniquitatum eorum jam non recordabor amplius.</ab>
<ab  n="18"> Ubi autem horum remissio : jam non est oblatio pro peccato.&#x00B6;</ab>
<ab  n="19"> Habentes itaque, fratres, fiduciam in introitu sanctorum in sanguine Christi,</ab>
<ab  n="20"> quam initiavit nobis viam novam, et viventem per velamen, id est, carnem suam,</ab>
<ab  n="21"> et sacerdotem magnum super domum Dei :</ab>
<ab  n="22"> accedamus cum vero corde in plenitudine fidei, aspersi corda a conscientia mala, et abluti corpus aqua munda,</ab>
<ab  n="23"> teneamus spei nostr&#x00E6; confessionem indeclinabilem (fidelis enim est qui repromisit),</ab>
<ab  n="24"> et consideremus invicem in provocationem caritatis, et bonorum operum :</ab>
<ab  n="25"> non deserentes collectionem nostram, sicut consuetudinis est quibusdam, sed consolantes, et tanto magis quanto videritis appropinquantem diem.</ab>
<ab  n="26"> Voluntarie enim peccantibus nobis post acceptam notitiam veritatis, jam non relinquitur pro peccatis hostia,</ab>
<ab  n="27"> terribilis autem qu&#x00E6;dam exspectatio judicii, et ignis &#x00E6;mulatio, qu&#x00E6; consumptura est adversarios.</ab>
<ab  n="28"> Irritam quis faciens legem Moysi, sine ulla miseratione duobus vel tribus testibus moritur :</ab>
<ab  n="29"> quanto magis putatis deteriora mereri supplicia qui Filium Dei conculcaverit, et sanguinem testamenti pollutum duxerit, in quo sanctificatus est, et spiritui grati&#x00E6; contumeliam fecerit ?</ab>
<ab  n="30"> Scimus enim qui dixit : Mihi vindicta, et ego retribuam. Et iterum : Quia judicabit Dominus populum suum.</ab>
<ab  n="31"> Horrendum est incidere in manus Dei viventis.</ab>
<ab  n="32"> Rememoramini autem pristinos dies, in quibus illuminati, magnum certamen sustinuistis passionum :</ab>
<ab  n="33"> et in altero quidem opprobriis et tribulationibus spectaculum facti : in altero autem socii taliter conversantium effecti.</ab>
<ab  n="34"> Nam et vinctis compassi estis, et rapinam bonorum vestrorum cum gaudio suscepistis, cognoscentes vos habere meliorem et manentem substantiam.</ab>
<ab  n="35"> Nolite itaque amittere confidentiam vestram, qu&#x00E6; magnam habet remunerationem.</ab>
<ab  n="36"> Patientia enim vobis necessaria est : ut voluntatem Dei facientes, reportetis promissionem.</ab>
<ab  n="37"> Adhuc enim modicum aliquantulum, qui venturus est, veniet, et non tardabit.</ab>
<ab  n="38"> Justus autem meus ex fide vivit : quod si subtraxerit se, non placebit anim&#x00E6; me&#x00E6;.</ab>
<ab  n="39"> Nos autem non sumus subtractionis filii in perditionem, sed fidei in acquisitionem anim&#x00E6;.</ab>
</div>
<div type="chap" n="11">
<ab  n="1"> Est autem fides sperandarum substantia rerum, argumentum non apparentium.</ab>
<ab  n="2"> In hac enim testimonium consecuti sunt senes.</ab>
<ab  n="3"> Fide intelligimus aptata esse s&#x00E6;cula verbo Dei : ut ex invisibilibus visibilia fierent.&#x00B6;</ab>
<ab  n="4"> Fide plurimam hostiam Abel, quam Cain, obtulit Deo, per quam testimonium consecutus est esse justus, testimonium perhibente muneribus ejus Deo, et per illam defunctus adhuc loquitur.</ab>
<ab  n="5"> Fide Henoch translatus est ne videret mortem, et non inveniebatur, quia transtulit illum Deus : ante translationem enim testimonium habuit placuisse Deo.</ab>
<ab  n="6"> Sine fide autem impossibile est placere Deo. Credere enim oportet accedentem ad Deum quia est, et inquirentibus se remunerator sit.</ab>
<ab  n="7"> Fide No&#x00EB; responso accepto de iis qu&#x00E6; adhuc non videbantur, metuens aptavit arcam in salutem domus su&#x00E6;, per quam damnavit mundum : et justiti&#x00E6;, qu&#x00E6; per fidem est, h&#x00E6;res est institutus.&#x00B6;</ab>
<ab  n="8"> Fide qui vocatur Abraham obedivit in locum exire, quem accepturus erat in h&#x00E6;reditatem : et exiit, nesciens quo iret.</ab>
<ab  n="9"> Fide demoratus est in terra repromissionis, tamquam in aliena, in casulis habitando cum Isaac et Jacob coh&#x00E6;redibus repromissionis ejusdem.</ab>
<ab  n="10"> Exspectabat enim fundamenta habentem civitatem : cujus artifex et conditor Deus.</ab>
<ab  n="11"> Fide et ipsa Sara sterilis virtutem in conceptionem seminis accepit, etiam pr&#x00E6;ter tempus &#x00E6;tatis : quoniam fidelem credidit esse eum qui repromiserat.</ab>
<ab  n="12"> Propter quod et ab uno orti sunt (et hoc emortuo) tamquam sidera c&#x00E6;li in multitudinem, et sicut arena, qu&#x00E6; est ad oram maris, innumerabilis.</ab>
<ab  n="13"> Juxta fidem defuncti sunt omnes isti, non acceptis repromissionibus, sed a longe eas aspicientes, et salutantes, et confitentes quia peregrini et hospites sunt super terram.</ab>
<ab  n="14"> Qui enim h&#x00E6;c dicunt, significant se patriam inquirere.</ab>
<ab  n="15"> Et si quidem ipsius meminissent de qua exierunt, habebant utique tempus revertendi :</ab>
<ab  n="16"> nunc autem meliorem appetunt, id est, c&#x00E6;lestem. Ideo non confunditur Deus vocari Deus eorum : paravit enim illis civitatem.</ab>
<ab  n="17"> Fide obtulit Abraham Isaac, cum tentaretur, et unigenitum offerebat, qui susceperat repromissiones :</ab>
<ab  n="18"> ad quem dictum est : Quia in Isaac vocabitur tibi semen :</ab>
<ab  n="19"> arbitrans quia et a mortuis suscitare potens est Deus : unde eum et in parabolam accepit.</ab>
<ab  n="20"> Fide et de futuris benedixit Isaac Jacob et Esau.</ab>
<ab  n="21"> Fide Jacob, moriens, singulos filiorum Joseph benedixit : et adoravit fastigium virg&#x00E6; ejus.</ab>
<ab  n="22"> Fide Joseph, moriens, de profectione filiorum Isra&#x00EB;l memoratus est, et de ossibus suis mandavit.&#x00B6;</ab>
<ab  n="23"> Fide Moyses, natus, occultatus est mensibus tribus a parentibus suis, eo quod vidissent elegantem infantem, et non timuerunt regis edictum.</ab>
<ab  n="24"> Fide Moyses grandis factus negavit se esse filium fili&#x00E6; Pharaonis,</ab>
<ab  n="25"> magis eligens affligi cum populo Dei, quam temporalis peccati habere jucunditatem,</ab>
<ab  n="26"> majores divitias &#x00E6;stimans thesauro &#x00C6;gyptiorum, improperium Christi : aspiciebat enim in remunerationem.</ab>
<ab  n="27"> Fide reliquit &#x00C6;gyptum, non veritus animositatem regis : invisibilem enim tamquam videns sustinuit.</ab>
<ab  n="28"> Fide celebravit Pascha, et sanguinis effusionem : ne qui vastabat primitiva, tangeret eos.</ab>
<ab  n="29"> Fide transierunt mare Rubrum tamquam per aridam terram : quod experti &#x00C6;gyptii, devorati sunt.&#x00B6;</ab>
<ab  n="30"> Fide muri Jericho corruerunt, circuitu dierum septem.</ab>
<ab  n="31"> Fide Rahab meretrix non periit cum incredulis, excipiens exploratores cum pace.</ab>
<ab  n="32"> Et quid adhuc dicam ? deficiet enim me tempus enarrantem de Gedeon, Barac, Samson, Jephte, David, Samuel, et prophetis :</ab>
<ab  n="33"> qui per fidem vicerunt regna, operati sunt justitiam, adepti sunt repromissiones, obturaverunt ora leonum,</ab>
<ab  n="34"> extinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum :</ab>
<ab  n="35"> acceperunt mulieres de resurrectione mortuos suos : alii autem distenti sunt non suscipientes redemptionem ut meliorem invenirent resurrectionem.</ab>
<ab  n="36"> Alii vero ludibria, et verbera experti, insuper et vincula, et carceres :</ab>
<ab  n="37"> lapidati sunt, secti sunt, tentati sunt, in occisione gladii mortui sunt, circuierunt in melotis, in pellibus caprinis, egentes, angustiati, afflicti :</ab>
<ab  n="38"> quibus dignus non erat mundus : in solitudinibus errantes, in montibus, in speluncis, et in cavernis terr&#x00E6;.</ab>
<ab  n="39"> Et hi omnes testimonio fidei probati, non acceperunt repromissionem,</ab>
<ab  n="40"> Deo pro nobis melius aliquid providente, ut non sine nobis consummarentur.</ab>
</div>
<div type="chap" n="12">
<ab  n="1"> Ideoque et nos tantam habentes impositam nubem testium, deponentes omne pondus, et circumstans nos peccatum, per patientiam curramus ad propositum nobis certamen :</ab>
<ab  n="2"> aspicientes in auctorem fidei, et consummatorem Jesum, qui proposito sibi gaudio sustinuit crucem, confusione contempta, atque in dextera sedis Dei sedet.</ab>
<ab  n="3"> Recogitate enim eum qui talem sustinuit a peccatoribus adversum semetipsum contradictionem : ut ne fatigemini, animis vestris deficientes.</ab>
<ab  n="4"> Nondum enim usque ad sanguinem restitistis, adversus peccatum repugnantes :</ab>
<ab  n="5"> et obliti estis consolationis, qu&#x00E6; vobis tamquam filiis loquitur, dicens : Fili mi, noli negligere disciplinam Domini : neque fatigeris dum ab eo argueris.</ab>
<ab  n="6"> Quem enim diligit Dominus, castigat : flagellat autem omnem filium, quem recipit.</ab>
<ab  n="7"> In disciplina perseverate. Tamquam filiis vobis offert se Deus : quis enim filius, quem non corripit pater ?</ab>
<ab  n="8"> quod si extra disciplinam estis, cujus participes facti sunt omnes : ergo adulteri, et non filii estis.</ab>
<ab  n="9"> Deinde patres quidem carnis nostr&#x00E6;, eruditores habuimus, et reverebamur eos, non multo magis obtemperabimus Patri spirituum, et vivemus ?</ab>
<ab  n="10"> Et illi quidem in tempore paucorum dierum, secundum voluntatem suam erudiebant nos : hic autem ad id quod utile est in recipiendo sanctificationem ejus.</ab>
<ab  n="11"> Omnis autem disciplina in pr&#x00E6;senti quidem videtur non esse gaudii, sed m&#x0153;roris : postea autem fructum pacatissimum exercitatis per eam, reddet justiti&#x00E6;.</ab>
<ab  n="12"> Propter quod remissas manus, et soluta genua erigite,</ab>
<ab  n="13"> et gressus rectos facite pedibus vestris : ut non claudicans quis erret, magis autem sanetur.&#x00B6;</ab>
<ab  n="14"> Pacem sequimini cum omnibus, et sanctimoniam, sine qua nemo videbit Deum :</ab>
<ab  n="15"> contemplantes nequis desit grati&#x00E6; Dei : ne qua radix amaritudinis sursum germinans impediat, et per illam inquinentur multi.</ab>
<ab  n="16"> Ne quis fornicator, aut profanus ut Esau : qui propter unam escam vendidit primitiva sua :</ab>
<ab  n="17"> scitote enim quoniam et postea cupiens h&#x00E6;reditare benedictionem, reprobatus est : non enim invenit p&#x0153;nitenti&#x00E6; locum, quamquam cum lacrimis inquisisset eam.</ab>
<ab  n="18"> Non enim accessistis ad tractabilem montem, et accensibilem ignem, et turbinem, et caliginem, et procellam,</ab>
<ab  n="19"> et tub&#x00E6; sonum, et vocem verborum, quam qui audierunt, excusaverunt se, ne eis fieret verbum.</ab>
<ab  n="20"> Non enim portabant quod dicebatur : Et si bestia tetigerit montem, lapidabitur.</ab>
<ab  n="21"> Et ita terribile erat quod videbatur. Moyses dixit : Exterritus sum, et tremebundus.</ab>
<ab  n="22"> Sed accessistis ad Sion montem, et civitatem Dei viventis, Jerusalem c&#x00E6;lestem, et multorum millium angelorum frequentiam,</ab>
<ab  n="23"> et ecclesiam primitivorum, qui conscripti sunt in c&#x00E6;lis, et judicem omnium Deum, et spiritus justorum perfectorum,</ab>
<ab  n="24"> et testamenti novi mediatorem Jesum, et sanguinis aspersionem melius loquentem quam Abel.</ab>
<ab  n="25"> Videte ne recusetis loquentem. Si enim illi non effugerunt, recusantes eum, qui super terram loquebatur : multo magis nos, qui de c&#x00E6;lis loquentem nobis avertimus.</ab>
<ab  n="26"> Cujus vox movit terram tunc : nunc autem repromittit, dicens : Adhuc semel, et ego movebo non solum terram, sed et c&#x00E6;lum.</ab>
<ab  n="27"> Quod autem, Adhuc semel, dicit : declarat mobilium translationem tamquam factorum, ut maneant ea qu&#x00E6; sunt immobilia.</ab>
<ab  n="28"> Itaque regnum immobile suscipientes, habemus gratiam : per quam serviamus placentes Deo, cum metu et reverentia.</ab>
<ab  n="29"> Etenim Deus noster ignis consumens est.</ab>
</div>
<div type="chap" n="13">
<ab  n="1"> Caritas fraternitatis maneat in vobis,</ab>
<ab  n="2"> et hospitalitatem nolite oblivisci : per hanc enim latuerunt quidam, angelis hospitio receptis.</ab>
<ab  n="3"> Mementote vinctorum, tamquam simul vincti : et laborantium, tamquam et ipsi in corpore morantes.</ab>
<ab  n="4"> Honorabile connubium in omnibus, et thorus immaculatus. Fornicatores enim, et adulteros judicabit Deus.</ab>
<ab  n="5"> Sint mores sine avaritia, contenti pr&#x00E6;sentibus : ipse enim dixit : Non te deseram, neque derelinquam :</ab>
<ab  n="6"> ita ut confidenter dicamus : Dominus mihi adjutor : non timebo quid faciat mihi homo.</ab>
<ab  n="7"> Mementote pr&#x00E6;positorum vestrorum, qui vobis locuti sunt verbum Dei : quorum intuentes exitum conversationis, imitamini fidem.</ab>
<ab  n="8"> Jesus Christus heri, et hodie : ipse et in s&#x00E6;cula.</ab>
<ab  n="9"> Doctrinis variis et peregrinis nolite abduci. Optimum est enim gratia stabilire cor, non escis : qu&#x00E6; non profuerunt ambulantibus in eis.</ab>
<ab  n="10"> Habemus altare, de quo edere non habent potestatem, qui tabernaculo deserviunt.</ab>
<ab  n="11"> Quorum enim animalium infertur sanguis pro peccato in Sancta per pontificem, horum corpora cremantur extra castra.</ab>
<ab  n="12"> Propter quod et Jesus, ut sanctificaret per suum sanguinem populum, extra portam passus est.</ab>
<ab  n="13"> Exeamus igitur ad eum extra castra, improperium ejus portantes.</ab>
<ab  n="14"> Non enim habemus hic manentem civitatem, sed futuram inquirimus.</ab>
<ab  n="15"> Per ipsum ergo offeramus hostiam laudis semper Deo, id est, fructum labiorum confitentium nomini ejus.</ab>
<ab  n="16"> Beneficenti&#x00E6; autem et communionis nolite oblivisci : talibus enim hostiis promeretur Deus.</ab>
<ab  n="17"> Obedite pr&#x00E6;positis vestris, et subjacete eis. Ipsi enim pervigilant quasi rationem pro animabus vestris reddituri, ut cum gaudio hoc faciant, et non gementes : hoc enim non expedit vobis.&#x00B6;</ab>
<ab  n="18"> Orate pro nobis : confidimus enim quia bonam conscientiam habemus in omnibus bene volentes conversari.</ab>
<ab  n="19"> Amplius autem deprecor vos hoc facere, quo celerius restituar vobis.</ab>
<ab  n="20"> Deus autem pacis, qui eduxit de mortuis pastorem magnum ovium, in sanguine testamenti &#x00E6;terni, Dominum nostrum Jesum Christum,</ab>
<ab  n="21"> aptet vos in omni bono, ut faciatis ejus voluntatem : faciens in vobis quod placeat coram se per Jesum Christum : cui est gloria in s&#x00E6;cula s&#x00E6;culorum. Amen.</ab>
<ab  n="22"> Rogo autem vos fratres, ut sufferatis verbum solatii. Etenim perpaucis scripsi vobis.</ab>
<ab  n="23"> Cognoscite fratrem nostrum Timotheum dimissum : cum quo (si celerius venerit) videbo vos.</ab>
<ab  n="24"> Salutate omnes pr&#x00E6;positos vestros, et omnes sanctos. Salutant vos de Italia fratres.</ab>
<ab  n="25"> Gratia cum omnibus vobis. Amen.</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Jacobus, Dei et Domini nostri Jesu Christi servus, duodecim tribubus, qu&#x00E6; sunt in dispersione, salutem.&#x00B6;</ab>
<ab  n="2"> Omne gaudium existimate fratres mei, cum in tentationes varias incideritis :</ab>
<ab  n="3"> scientes quod probatio fidei vestr&#x00E6; patientiam operatur.</ab>
<ab  n="4"> Patientia autem opus perfectum habet : ut sitis perfecti et integri in nullo deficientes.</ab>
<ab  n="5"> Si quis autem vestrum indiget sapientia, postulet a Deo, qui dat omnibus affluenter, et non improperat : et dabitur ei.</ab>
<ab  n="6"> Postulet autem in fide nihil h&#x00E6;sitans : qui enim h&#x00E6;sitat, similis est fluctui maris, qui a vento movetur et circumfertur :</ab>
<ab  n="7"> non ergo &#x00E6;stimet homo ille quod accipiat aliquid a Domino.</ab>
<ab  n="8"> Vir duplex animo inconstans est in omnibus viis suis.</ab>
<ab  n="9"> Glorietur autem frater humilis in exaltatione sua :</ab>
<ab  n="10"> dives autem in humilitate sua, quoniam sicut flos f&#x0153;ni transibit ;</ab>
<ab  n="11"> exortus est enim sol cum ardore, et arefecit f&#x0153;num, et flos ejus decidit, et decor vultus ejus deperiit : ita et dives in itineribus suis marcescet.</ab>
<ab  n="12"> Beatus vir qui suffert tentationem : quoniam cum probatus fuerit, accipiet coronam vit&#x00E6;, quam repromisit Deus diligentibus se.</ab>
<ab  n="13"> Nemo cum tentatur, dicat quoniam a Deo tentatur : Deus enim intentator malorum est : ipse autem neminem tentat.</ab>
<ab  n="14"> Unusquisque vero tentatur a concupiscentia sua abstractus, et illectus.</ab>
<ab  n="15"> Deinde concupiscentia cum conceperit, parit peccatum : peccatum vero cum consummatum fuerit, generat mortem.</ab>
<ab  n="16"> Nolite itaque errare, fratres mei dilectissimi.</ab>
<ab  n="17"> Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.</ab>
<ab  n="18"> Voluntarie enim genuit nos verbo veritatis, ut simus initium aliquod creatur&#x00E6; ejus.&#x00B6;</ab>
<ab  n="19"> Scitis, fratres mei dilectissimi. Sit autem omnis homo velox ad audiendum : tardus autem ad loquendum, et tardus ad iram.</ab>
<ab  n="20"> Ira enim viri justitiam Dei non operatur.</ab>
<ab  n="21"> Propter quod abjicientes omnem immunditiam, et abundantiam maliti&#x00E6;, in mansuetudine suscipite insitum verbum, quod potest salvare animas vestras.</ab>
<ab  n="22"> Estote autem factores verbi, et non auditores tantum : fallentes vosmetipsos.</ab>
<ab  n="23"> Quia si quis auditor est verbi, et non factor, hic comparabitur viro consideranti vultum nativitatis su&#x00E6; in speculo :</ab>
<ab  n="24"> consideravit enim se, et abiit, et statim oblitus est qualis fuerit.</ab>
<ab  n="25"> Qui autem perspexerit in legem perfectam libertatis, et permanserit in ea, non auditor obliviosus factus, sed factor operis : hic beatus in facto suo erit.</ab>
<ab  n="26"> Si quis autem putat se religiosum esse, non refrenans linguam suam, sed seducens cor suum, hujus vana est religio.</ab>
<ab  n="27"> Religio munda et immaculata apud Deum et Patrem, h&#x00E6;c est : visitare pupillos et viduas in tribulatione eorum, et immaculatum se custodire ab hoc s&#x00E6;culo.</ab>
</div>
<div type="chap" n="2">
<ab  n="1"> Fratres mei, nolite in personarum acceptione habere fidem Domini nostri Jesu Christi glori&#x00E6;.</ab>
<ab  n="2"> Etenim si introierit in conventum vestrum vir aureum annulum habens in veste candida, introierit autem et pauper in sordido habitu,</ab>
<ab  n="3"> et intendatis in eum qui indutus est veste pr&#x00E6;clara, et dixeritis ei : Tu sede hic bene : pauperi autem dicatis : Tu sta illic ; aut sede sub scabello pedum meorum :</ab>
<ab  n="4"> nonne judicatis apud vosmetipsos, et facti estis judices cogitationum iniquarum ?</ab>
<ab  n="5"> Audite, fratres mei dilectissimi : nonne Deus elegit pauperes in hoc mundo, divites in fide, et h&#x00E6;redes regni, quod repromisit Deus diligentibus se ?</ab>
<ab  n="6"> vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia ?</ab>
<ab  n="7"> nonne ipsi blasphemant bonum nomen, quod invocatum est super vos ?</ab>
<ab  n="8"> Si tamen legem perficitis regalem secundum Scripturas : Diliges proximum tuum sicut teipsum : bene facitis :</ab>
<ab  n="9"> si autem personas accipitis, peccatum operamini, redarguti a lege quasi transgressores.</ab>
<ab  n="10"> Quicumque autem totam legem servaverit, offendat autem in uno, factus est omnium reus.</ab>
<ab  n="11"> Qui enim dixit : Non m&#x0153;chaberis, dixit et : Non occides. Quod si non m&#x0153;chaberis, occides autem, factus es transgressor legis.</ab>
<ab  n="12"> Sic loquimini, et sic facite sicut per legem libertatis incipientes judicari.</ab>
<ab  n="13"> Judicium enim sine misericordia illi qui non fecit misericordiam : superexaltat autem misericordia judicium.&#x00B6;</ab>
<ab  n="14"> Quid proderit, fratres mei, si fidem quis dicat se habere, opera autem non habeat ? numquid poterit fides salvare eum ?</ab>
<ab  n="15"> Si autem frater et soror nudi sint, et indigeant victu quotidiano,</ab>
<ab  n="16"> dicat autem aliquis ex vobis illis : Ite in pace, calefacimini et saturamini : non dederitis autem eis qu&#x00E6; necessaria sunt corpori, quid proderit ?</ab>
<ab  n="17"> Sic et fides, si non habeat opera, mortua est in semetipsa.</ab>
<ab  n="18"> Sed dicet quis : Tu fidem habes, et ego opera habeo : ostende mihi fidem tuam sine operibus : et ego ostendam tibi ex operibus fidem meam.</ab>
<ab  n="19"> Tu credis quoniam unus est Deus : bene facis : et d&#x00E6;mones credunt, et contremiscunt.</ab>
<ab  n="20"> Vis autem scire, o homo inanis, quoniam fides sine operibus mortua est ?</ab>
<ab  n="21"> Abraham pater noster nonne ex operibus justificatus est, offerens Isaac filium suum super altare ?</ab>
<ab  n="22"> Vides quoniam fides cooperabatur operibus illius : et ex operibus fides consummata est ?</ab>
<ab  n="23"> Et suppleta est Scriptura, dicens : Credidit Abraham Deo, et reputatum est illi ad justitiam, et amicus Dei appellatus est.</ab>
<ab  n="24"> Videtis quoniam ex operibus justificatur homo, et non ex fide tantum ?</ab>
<ab  n="25"> Similiter et Rahab meretrix, nonne ex operibus justificata est, suscipiens nuntios, et alia via ejiciens ?</ab>
<ab  n="26"> Sicut enim corpus sine spiritu mortuum est, ita et fides sine operibus mortua est.</ab>
</div>
<div type="chap" n="3">
<ab  n="1"> Nolite plures magistri fieri fratres mei, scientes quoniam majus judicium sumitis.</ab>
<ab  n="2"> In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus.</ab>
<ab  n="3"> Si autem equis frena in ora mittimus ad consentiendum nobis, et omne corpus illorum circumferimus.</ab>
<ab  n="4"> Ecce et naves, cum magn&#x00E6; sint, et a ventis validis minentur, circumferuntur a modico gubernaculo ubi impetus dirigentis voluerit.</ab>
<ab  n="5"> Ita et lingua modicum quidem membrum est, et magna exaltat. Ecce quantus ignis quam magnam silvam incendit !</ab>
<ab  n="6"> Et lingua ignis est, universitas iniquitatis. Lingua constituitur in membris nostris, qu&#x00E6; maculat totum corpus, et inflammat rotam nativitatis nostr&#x00E6; inflammata a gehenna.</ab>
<ab  n="7"> Omnis enim natura bestiarum, et volucrum, et serpentium, et ceterorum domantur, et domita sunt a natura humana :</ab>
<ab  n="8"> linguam autem nullus hominum domare potest : inquietum malum, plena veneno mortifero.</ab>
<ab  n="9"> In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt.</ab>
<ab  n="10"> Ex ipso ore procedit benedictio et maledictio. Non oportet, fratres mei, h&#x00E6;c ita fieri.</ab>
<ab  n="11"> Numquid fons de eodem foramine emanat dulcem et amaram aquam ?</ab>
<ab  n="12"> Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam.&#x00B6;</ab>
<ab  n="13"> Quis sapiens et disciplinatus inter vos ? Ostendat ex bona conversatione operationem suam in mansuetudine sapienti&#x00E6;.</ab>
<ab  n="14"> Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem :</ab>
<ab  n="15"> non est enim ista sapientia desursum descendens : sed terrena, animalis, diabolica.</ab>
<ab  n="16"> Ubi enim zelus et contentio, ibi inconstantia et omne opus pravum.</ab>
<ab  n="17"> Qu&#x00E6; autem desursum est sapientia, primum quidem pudica est, deinde pacifica, modesta, suadibilis, bonis consentiens, plena misericordia et fructibus bonis, non judicans, sine simulatione.</ab>
<ab  n="18"> Fructus autem justiti&#x00E6;, in pace seminatur, facientibus pacem.</ab>
</div>
<div type="chap" n="4">
<ab  n="1"> Unde bella et lites in vobis ? nonne hinc : ex concupiscentiis vestris, qu&#x00E6; militant in membris vestris ?</ab>
<ab  n="2"> concupiscitis, et non habetis : occiditis, et zelatis : et non potestis adipisci : litigatis, et belligeratis, et non habetis, propter quod non postulatis.</ab>
<ab  n="3"> Petitis, et non accipitis : eo quod male petatis : ut in concupiscentiis vestris insumatis.</ab>
<ab  n="4"> Adulteri, nescitis quia amicitia hujus mundi inimica est Dei ? quicumque ergo voluerit amicus esse s&#x00E6;culi hujus, inimicus Dei constituitur.</ab>
<ab  n="5"> An putatis quia inaniter Scriptura dicat : Ad invidiam concupiscit spiritus qui habitat in vobis ?</ab>
<ab  n="6"> majorem autem dat gratiam. Propter quod dicit : Deus superbis resistit, humilibus autem dat gratiam.</ab>
<ab  n="7"> Subditi ergo estote Deo, resistite autem diabolo, et fugiet a vobis.</ab>
<ab  n="8"> Appropinquate Deo, et appropinquabit vobis. Emundate manus, peccatores : et purificate corda, duplices animo.</ab>
<ab  n="9"> Miseri estote, et lugete, et plorate : risus vester in luctum convertatur, et gaudium in m&#x0153;rorem.</ab>
<ab  n="10"> Humiliamini in conspectu Domini, et exaltabit vos.</ab>
<ab  n="11"> Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex.</ab>
<ab  n="12"> Unus est legislator et judex, qui potest perdere et liberare.&#x00B6;</ab>
<ab  n="13"> Tu autem quis es, qui judicas proximum ? Ecce nunc qui dicitis : Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus :</ab>
<ab  n="14"> qui ignoratis quid erit in crastino.</ab>
<ab  n="15"> Qu&#x00E6; est enim vita vestra ? vapor est ad modicum parens, et deinceps exterminabitur ; pro eo ut dicatis : Si Dominus voluerit. Et : Si vixerimus, faciemus hoc, aut illud.</ab>
<ab  n="16"> Nunc autem exsultatis in superbiis vestris. Omnis exsultatio talis, maligna est.</ab>
<ab  n="17"> Scienti igitur bonum facere, et non facienti, peccatum est illi.</ab>
</div>
<div type="chap" n="5">
<ab  n="1"> Agite nunc divites, plorate ululantes in miseriis vestris, qu&#x00E6; advenient vobis.</ab>
<ab  n="2"> Diviti&#x00E6; vestr&#x00E6; putrefact&#x00E6; sunt, et vestimenta vestra a tineis comesta sunt.</ab>
<ab  n="3"> Aurum et argentum vestrum &#x00E6;ruginavit : et &#x00E6;rugo eorum in testimonium vobis erit, et manducabit carnes vestras sicut ignis. Thesaurizastis vobis iram in novissimis diebus.</ab>
<ab  n="4"> Ecce merces operariorum, qui messuerunt regiones vestras, qu&#x00E6; fraudata est a vobis, clamat : et clamor eorum in aures Domini sabbaoth introivit.</ab>
<ab  n="5"> Epulati estis super terram, et in luxuriis enutristis corda vestra in die occisionis.</ab>
<ab  n="6"> Addixistis, et occidistis justum, et non resistit vobis.&#x00B6;</ab>
<ab  n="7"> Patientes igitur estote, fratres, usque ad adventum Domini. Ecce agricola exspectat pretiosum fructum terr&#x00E6;, patienter ferens donec accipiat temporaneum et serotinum.</ab>
<ab  n="8"> Patientes igitur estote et vos, et confirmate corda vestra : quoniam adventus Domini appropinquavit.</ab>
<ab  n="9"> Nolite ingemiscere, fratres, in alterutrum, ut non judicemini. Ecce judex ante januam assistit.</ab>
<ab  n="10"> Exemplum accipite, fratres, exitus mali, laboris, et patienti&#x00E6;, prophetas qui locuti sunt in nomine Domini.</ab>
<ab  n="11"> Ecce beatificamus eos qui sustinuerunt. Sufferentiam Job audistis, et finem Domini vidistis, quoniam misericors Dominus est, et miserator.&#x00B6;</ab>
<ab  n="12"> Ante omnia autem, fratres mei, nolite jurare, neque per c&#x00E6;lum, neque per terram, neque aliud quodcumque juramentum. Sit autem sermo vester : Est, est : Non, non : ut non sub judicio decidatis.&#x00B6;</ab>
<ab  n="13"> Tristatur aliquis vestrum ? oret. &#x00C6;quo animo est ? psallat.</ab>
<ab  n="14"> Infirmatur quis in vobis ? inducat presbyteros ecclesi&#x00E6;, et orent super eum, ungentes eum oleo in nomine Domini :</ab>
<ab  n="15"> et oratio fidei salvabit infirmum, et alleviabit eum Dominus : et si in peccatis sit, remittentur ei.</ab>
<ab  n="16"> Confitemini ergo alterutrum peccata vestra, et orate pro invicem ut salvemini : multum enim valet deprecatio justi assidua.</ab>
<ab  n="17"> Elias homo erat similis nobis passibilis : et oratione oravit ut non plueret super terram, et non pluit annos tres, et menses sex.</ab>
<ab  n="18"> Et rursum oravit : et c&#x00E6;lum dedit pluviam, et terra dedit fructum suum.&#x00B6;</ab>
<ab  n="19"> Fratres mei, si quis ex vobis erraverit a veritate, et converterit quis eum :</ab>
<ab  n="20"> scire debet quoniam qui converti fecerit peccatorem ab errore vi&#x00E6; su&#x00E6;, salvabit animam ejus a morte, et operiet multitudinem peccatorum.</ab>
</div>
</div>

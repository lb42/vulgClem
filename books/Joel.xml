<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Verbum Domini, quod factum est ad Jo&#x00EB;l, filium Phatuel.</ab>
<ab  n="2"> [Audite hoc, senes,/ et auribus percipite, omnes habitatores terr&#x00E6; :/ si factum est istud in diebus vestris,/ aut in diebus patrum vestrorum ?/</ab>
<ab  n="3"> Super hoc filiis vestris narrate,/ et filii vestri filiis suis,/ et filii eorum generationi alter&#x00E6;./</ab>
<ab  n="4"> Residuum eruc&#x00E6; comedit locusta,/ et residuum locust&#x00E6; comedit bruchus,/ et residuum bruchi comedit rubigo./</ab>
<ab  n="5"> Expergiscimini, ebrii,/ et flete et ululate, omnes qui bibitis vinum in dulcedine,/ quoniam periit ab ore vestro./</ab>
<ab  n="6"> Gens enim ascendit super terram meam,/ fortis et innumerabilis :/ dentes ejus ut dentes leonis,/ et molares ejus ut catuli leonis./</ab>
<ab  n="7"> Posuit vineam meam in desertum,/ et ficum meam decorticavit ;/ nudans spoliavit eam, et projecit :/ albi facti sunt rami ejus./</ab>
<ab  n="8"> Plange quasi virgo accincta sacco super virum pubertatis su&#x00E6;./</ab>
<ab  n="9"> Periit sacrificium et libatio de domo Domini ;/ luxerunt sacerdotes, ministri Domini./</ab>
<ab  n="10"> Depopulata est regio,/ luxit humus,/ quoniam devastatum est triticum,/ confusum est vinum,/ elanguit oleum./</ab>
<ab  n="11"> Confusi sunt agricol&#x00E6;,/ ululaverunt vinitores/ super frumento et hordeo,/ quia periit messis agri./</ab>
<ab  n="12"> Vinea confusa est,/ et ficus elanguit ;/ malogranatum, et palma, et malum,/ et omnia ligna agri aruerunt,/ quia confusum est gaudium a filiis hominum./</ab>
<ab  n="13"> Accingite vos, et plangite, sacerdotes :/ ululate, ministri altaris ;/ ingredimini, cubate in sacco, ministri Dei mei,/ quoniam interiit de domo Dei vestri sacrificium et libatio./</ab>
<ab  n="14"> Sanctificate jejunium, vocate c&#x0153;tum,/ congregate senes, omnes habitatores terr&#x00E6;/ in domum Dei vestri,/ et clamate ad Dominum :/</ab>
<ab  n="15"> A, a, a, diei !/ quia prope est dies Domini,/ et quasi vastitas a potente veniet./</ab>
<ab  n="16"> Numquid non coram oculis vestris alimenta perierunt/ de domo Dei nostri, l&#x00E6;titia et exsultatio ?/</ab>
<ab  n="17"> Computruerunt jumenta in stercore suo,/ demolita sunt horrea,/ dissipat&#x00E6; sunt apothec&#x00E6;,/ quoniam confusum est triticum./</ab>
<ab  n="18"> Quid ingemuit animal,/ mugierunt greges armenti ?/ quia non est pascua eis ;/ sed et greges pecorum disperierunt./</ab>
<ab  n="19"> Ad te, Domine, clamabo,/ quia ignis comedit speciosa deserti,/ et flamma succendit omnia ligna regionis./</ab>
<ab  n="20"> Sed et besti&#x00E6; agri, quasi area sitiens imbrem, suspexerunt ad te,/ quoniam exsiccati sunt fontes aquarum,/ et ignis devoravit speciosa deserti.]</ab>
</div>
<div type="chap" n="2">
<ab  n="1"> [Canite tuba in Sion,/ ululate in monte sancto meo,/ conturbentur omnes habitatores terr&#x00E6; :/ quia venit dies Domini, quia prope est./</ab>
<ab  n="2"> Dies tenebrarum et caliginis,/ dies nubis et turbinis ;/ quasi mane expansum super montes/ populus multus et fortis :/ similis ei non fuit a principio,/ et post eum non erit/ usque in annos generationis et generationis./</ab>
<ab  n="3"> Ante faciem ejus ignis vorans,/ et post eum exurens flamma./ Quasi hortus voluptatis terra coram eo,/ et post eum solitudo deserti,/ neque est qui effugiat eum./</ab>
<ab  n="4"> Quasi aspectus equorum, aspectus eorum ;/ et quasi equites, sic current./</ab>
<ab  n="5"> Sicut sonitus quadrigarum super capita montium exilient,/ sicut sonitus flamm&#x00E6; ignis devorantis stipulam,/ velut populus fortis pr&#x00E6;paratus ad pr&#x00E6;lium./</ab>
<ab  n="6"> A facie ejus cruciabuntur populi ;/ omnes vultus redigentur in ollam./</ab>
<ab  n="7"> Sicut fortes current ;/ quasi viri bellatores ascendent murum :/ viri in viis suis gradientur,/ et non declinabunt a semitis suis./</ab>
<ab  n="8"> Unusquisque fratrem suum non coarctabit,/ singuli in calle suo ambulabunt ;/ sed et per fenestras cadent, et non demolientur./</ab>
<ab  n="9"> Urbem ingredientur, in muro current,/ domos conscendent, per fenestras intrabunt quasi fur./</ab>
<ab  n="10"> A facie ejus contremuit terra,/ moti sunt c&#x00E6;li,/ sol et luna obtenebrati sunt,/ et stell&#x00E6; retraxerunt splendorem suum./</ab>
<ab  n="11"> Et Dominus dedit vocem suam ante faciem exercitus sui,/ quia multa sunt nimis castra ejus,/ quia fortia et facientia verbum ejus :/ magnus enim dies Domini, et terribilis valde,/ et quis sustinebit eum ?/</ab>
<ab  n="12"> Nunc ergo, dicit Dominus,/ convertimini ad me in toto corde vestro,/ in jejunio, et in fletu, et in planctu./</ab>
<ab  n="13"> Et scindite corda vestra, et non vestimenta vestra ;/ et convertimini ad Dominum Deum vestrum,/ quia benignus et misericors est,/ patiens et mult&#x00E6; misericordi&#x00E6;,/ et pr&#x00E6;stabilis super malitia./</ab>
<ab  n="14"> Quis scit si convertatur, et ignoscat,/ et relinquat post se benedictionem, sacrificium et libamen Domino Deo vestro ?/</ab>
<ab  n="15"> Canite tuba in Sion,/ sanctificate jejunium, vocate c&#x0153;tum :/</ab>
<ab  n="16"> congregate populum, sanctificate ecclesiam,/ coadunate senes, congregate parvulos, et sugentes ubera ;/ egrediatur sponsus de cubili suo,/ et sponsa de thalamo suo./</ab>
<ab  n="17"> Inter vestibulum et altare plorabunt sacerdotes, ministri Domini,/ et dicent : Parce, Domine, parce populo tuo ;/ et ne des h&#x00E6;reditatem tuam in opprobrium,/ ut dominentur eis nationes./ Quare dicunt in populis : Ubi est Deus eorum ?]&#x00B6;</ab>
<ab  n="18"> [Zelatus est Dominus terram suam,/ et pepercit populo suo./</ab>
<ab  n="19"> Et respondit Dominus, et dixit populo suo :/ Ecce ego mittam vobis frumentum, et vinum, et oleum,/ et replebimini eis ;/ et non dabo vos ultra opprobrium in gentibus./</ab>
<ab  n="20"> Et eum qui ab aquilone est procul faciam a vobis,/ et expellam eum in terram inviam et desertam :/ faciem ejus contra mare orientale,/ et extremum ejus ad mare novissimum :/ et ascendet f&#x0153;tor ejus,/ et ascendet putredo ejus,/ quia superbe egit./</ab>
<ab  n="21"> Noli timere, terra :/ exsulta, et l&#x00E6;tare,/ quoniam magnificavit Dominus ut faceret./</ab>
<ab  n="22"> Nolite timere, animalia regionis,/ quia germinaverunt speciosa deserti ;/ quia lignum attulit fructum suum,/ ficus et vinea dederunt virtutem suam./</ab>
<ab  n="23"> Et, filii Sion, exsultate,/ et l&#x00E6;tamini in Domino Deo vestro,/ quia dedit vobis doctorem justiti&#x00E6;,/ et descendere faciet ad vos imbrem matutinum et serotinum,/ sicut in principio./</ab>
<ab  n="24"> Et implebuntur are&#x00E6; frumento,/ et redundabunt torcularia vino et oleo./</ab>
<ab  n="25"> Et reddam vobis annos, quos comedit locusta,/ bruchus, et rubigo, et eruca :/ fortitudo mea magna quam misi in vos./</ab>
<ab  n="26"> Et comedetis vescentes, et saturabimini ;/ et laudabitis nomen Domini Dei vestri,/ qui fecit mirabilia vobiscum ;/ et non confundetur populus meus in sempiternum./</ab>
<ab  n="27"> Et scietis quia in medio Isra&#x00EB;l ego sum,/ et ego Dominus Deus vester, et non est amplius ;/ et non confundetur populus meus in &#x00E6;ternum.]&#x00B6;</ab>
<ab  n="28"> [Et erit post h&#x00E6;c :/ effundam spiritum meum super omnem carnem,/ et prophetabunt filii vestri et fili&#x00E6; vestr&#x00E6; :/ senes vestri somnia somniabunt,/ et juvenes vestri visiones videbunt./</ab>
<ab  n="29"> Sed et super servos meos et ancillas/ in diebus illis effundam spiritum meum./</ab>
<ab  n="30"> Et dabo prodigia in c&#x00E6;lo et in terra,/ sanguinem, et ignem, et vaporem fumi./</ab>
<ab  n="31"> Sol convertetur in tenebras,/ et luna in sanguinem,/ antequam veniat dies Domini magnus et horribilis./</ab>
<ab  n="32"> Et erit : omnis qui invocaverit nomen Domini, salvus erit :/ quia in monte Sion et in Jerusalem/ erit salvatio, sicut dixit Dominus,/ et in residuis quos Dominus vocaverit.]</ab>
</div>
<div type="chap" n="3">
<ab  n="1"> [Quia ecce in diebus illis, et in tempore illo,/ cum convertero captivitatem Juda et Jerusalem,/</ab>
<ab  n="2"> congregabo omnes gentes,/ et deducam eas in vallem Josaphat ;/ et disceptabo cum eis ibi super populo meo,/ et h&#x00E6;reditate mea Isra&#x00EB;l,/ quos disperserunt in nationibus,/ et terram meam diviserunt./</ab>
<ab  n="3"> Et super populum meum miserunt sortem ;/ et posuerunt puerum in prostibulo,/ et puellam vendiderunt pro vino ut biberent./</ab>
<ab  n="4"> Verum quid mihi et vobis, Tyrus et Sidon,/ et omnis terminus Pal&#x00E6;stinorum ?/ numquid ultionem vos reddetis mihi ?/ et si ulciscimini vos contra me,/ cito velociter reddam vicissitudinem vobis super caput vestrum./</ab>
<ab  n="5"> Argentum enim meum et aurum tulistis,/ et desiderabilia mea et pulcherrima intulistis in delubra vestra./</ab>
<ab  n="6"> Et filios Juda et filios Jerusalem vendidistis filiis Gr&#x00E6;corum,/ ut longe faceretis eos de finibus suis./</ab>
<ab  n="7"> Ecce ego suscitabo eos de loco in quo vendidistis eos,/ et convertam retributionem vestram in caput vestrum./</ab>
<ab  n="8"> Et vendam filios vestros et filias vestras in manibus filiorum Juda,/ et venundabunt eos Sab&#x00E6;is, genti longinqu&#x00E6;,/ quia Dominus locutus est./</ab>
<ab  n="9"> Clamate hoc in gentibus,/ sanctificate bellum,/ suscitate robustos :/ accedant, ascendant omnes viri bellatores./</ab>
<ab  n="10"> Concidite aratra vestra in gladios,/ et ligones vestros in lanceas./ Infirmus dicat : Quia fortis ego sum./</ab>
<ab  n="11"> Erumpite, et venite, omnes gentes de circuitu,/ et congregamini ;/ ibi occumbere faciet Dominus robustos tuos./</ab>
<ab  n="12"> Consurgant, et ascendant gentes in vallem Josaphat,/ quia ibi sedebo ut judicem omnes gentes in circuitu./</ab>
<ab  n="13"> Mittite falces, quoniam maturavit messis ;/ venite, et descendite,/ quia plenum est torcular, exuberant torcularia :/ quia multiplicata est malitia eorum./</ab>
<ab  n="14"> Populi, populi, in valle concisionis,/ quia juxta est dies Domini in valle concisionis./</ab>
<ab  n="15"> Sol et luna obtenebrati sunt,/ et stell&#x00E6; retraxerunt splendorem suum./</ab>
<ab  n="16"> Et Dominus de Sion rugiet,/ et de Jerusalem dabit vocem suam,/ et movebuntur c&#x00E6;li et terra ;/ et Dominus spes populi sui,/ et fortitudo filiorum Isra&#x00EB;l./</ab>
<ab  n="17"> Et scietis quia ego Dominus Deus vester,/ habitans in Sion monte sancto meo ;/ et erit Jerusalem sancta,/ et alieni non transibunt per eam amplius./</ab>
<ab  n="18"> Et erit in die illa : stillabunt montes dulcedinem,/ et colles fluent lacte,/ et per omnes rivos Juda ibunt aqu&#x00E6; ;/ et fons de domo Domini egredietur,/ et irrigabit torrentem spinarum./</ab>
<ab  n="19"> &#x00C6;gyptus in desolationem erit,/ et Idum&#x00E6;a in desertum perditionis,/ pro eo quod inique egerint in filios Juda,/ et effuderint sanguinem innocentem in terra sua./</ab>
<ab  n="20"> Et Jud&#x00E6;a in &#x00E6;ternum habitabitur,/ et Jerusalem in generationem et generationem./</ab>
<ab  n="21"> Et mundabo sanguinem eorum, quem non mundaveram ;/ et Dominus commorabitur in Sion.]</ab>
</div>
</div>

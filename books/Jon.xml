<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Et factum est verbum Domini ad Jonam, filium Amathi, dicens :</ab>
<ab  n="2"> Surge, et vade in Niniven, civitatem grandem, et pr&#x00E6;dica in ea, quia ascendit malitia ejus coram me.</ab>
<ab  n="3"> Et surrexit Jonas, ut fugeret in Tharsis a facie Domini, et descendit in Joppen : et invenit navem euntem in Tharsis, et dedit naulum ejus, et descendit in eam ut iret cum eis in Tharsis a facie Domini.</ab>
<ab  n="4"> Dominus autem misit ventum magnum in mare : et facta est tempestas magna in mari, et navis periclitabatur conteri.</ab>
<ab  n="5"> Et timuerunt naut&#x00E6;, et clamaverunt viri ad deum suum, et miserunt vasa qu&#x00E6; erant in navi, in mare, ut alleviaretur ab eis ; et Jonas descendit ad interiora navis, et dormiebat sopore gravi.</ab>
<ab  n="6"> Et accessit ad eum gubernator, et dixit ei : Quid tu sopore deprimeris ? surge, invoca Deum tuum, si forte recogitet Deus de nobis, et non pereamus.</ab>
<ab  n="7"> Et dixit vir ad collegam suum : Venite et mittamus sortes, et sciamus quare hoc malum sit nobis. Et miserunt sortes, et cecidit sors super Jonam.</ab>
<ab  n="8"> Et dixerunt ad eum : Indica nobis cujus causa malum istud sit nobis : quod est opus tuum ? qu&#x00E6; terra tua, et quo vadis ? vel ex quo populo es tu ?</ab>
<ab  n="9"> Et dixit ad eos : Hebr&#x00E6;us ego sum, et Dominum Deum c&#x00E6;li ego timeo, qui fecit mare et aridam.</ab>
<ab  n="10"> Et timuerunt viri timore magno, et dixerunt ad eum : Quid hoc fecisti ? cognoverunt enim viri quod a facie Domini fugeret, quia indicaverat eis.</ab>
<ab  n="11"> Et dixerunt ad eum : Quid faciemus tibi, et cessabit mare a nobis ? quia mare ibat, et intumescebat.</ab>
<ab  n="12"> Et dixit ad eos : Tollite me, et mittite in mare, et cessabit mare a vobis : scio enim ego quoniam propter me tempestas h&#x00E6;c grandis venit super vos.</ab>
<ab  n="13"> Et remigabant viri ut reverterentur ad aridam, et non valebant, quia mare ibat, et intumescebat super eos.</ab>
<ab  n="14"> Et clamaverunt ad Dominum, et dixerunt : Qu&#x00E6;sumus, Domine, ne pereamus in anima viri istius, et ne des super nos sanguinem innocentem : quia tu, Domine, sicut voluisti, fecisti.</ab>
<ab  n="15"> Et tulerunt Jonam, et miserunt in mare : et stetit mare a fervore suo.</ab>
<ab  n="16"> Et timuerunt viri timore magno Dominum : et immolaverunt hostias Domino, et voverunt vota.</ab>
</div>
<div type="chap" n="2">
<ab  n="1"> Et pr&#x00E6;paravit Dominus piscem grandem ut deglutiret Jonam : et erat Jonas in ventre piscis tribus diebus et tribus noctibus.</ab>
<ab  n="2"> Et oravit Jonas ad Dominum Deum suum de ventre piscis,</ab>
<ab  n="3"> et dixit : [Clamavi de tribulatione mea ad Dominum,/ et exaudivit me ;/ de ventre inferi clamavi,/ et exaudisti vocem meam./</ab>
<ab  n="4"> Et projecisti me in profundum in corde maris,/ et flumen circumdedit me :/ omnes gurgites tui, et fluctus tui super me transierunt./</ab>
<ab  n="5"> Et ego dixi :/ Abjectus sum a conspectu oculorum tuorum ;/ verumtamen rursus videbo templum sanctum tuum./</ab>
<ab  n="6"> Circumdederunt me aqu&#x00E6; usque ad animam :/ abyssus vallavit me,/ pelagus operuit caput meum./</ab>
<ab  n="7"> Ad extrema montium descendi ;/ terr&#x00E6; vectes concluserunt me in &#x00E6;ternum :/ et sublevabis de corruptione vitam meam, Domine Deus meus./</ab>
<ab  n="8"> Cum angustiaretur in me anima mea,/ Domini recordatus sum :/ ut veniat ad te oratio mea,/ ad templum sanctum tuum./</ab>
<ab  n="9"> Qui custodiunt vanitates frustra,/ misericordiam suam derelinquunt./</ab>
<ab  n="10"> Ego autem in voce laudis immolabo tibi :/ qu&#x00E6;cumque vovi, reddam pro salute Domino.]</ab>
<ab  n="11"> Et dixit Dominus pisci, et evomuit Jonam in aridam.</ab>
</div>
<div type="chap" n="3">
<ab  n="1"> Et factum est verbum Domini ad Jonam secundo, dicens :</ab>
<ab  n="2"> Surge, et vade in Niniven, civitatem magnam, et pr&#x00E6;dica in ea pr&#x00E6;dicationem quam ego loquor ad te.</ab>
<ab  n="3"> Et surrexit Jonas, et abiit in Niniven juxta verbum Domini : et Ninive erat civitas magna, itinere trium dierum.</ab>
<ab  n="4"> Et c&#x0153;pit Jonas introire in civitatem itinere diei unius : et clamavit, et dixit : Adhuc quadraginta dies, et Ninive subvertetur.</ab>
<ab  n="5"> Et crediderunt viri Ninivit&#x00E6; in Deum, et pr&#x00E6;dicaverunt jejunium, et vestiti sunt saccis, a majore usque ad minorem.</ab>
<ab  n="6"> Et pervenit verbum ad regem Ninive : et surrexit de solio suo, et abjecit vestimentum suum a se, et indutus est sacco, et sedit in cinere.</ab>
<ab  n="7"> Et clamavit, et dixit in Ninive ex ore regis et principum ejus, dicens : Homines, et jumenta, et boves, et pecora non gustent quidquam : nec pascantur, et aquam non bibant.</ab>
<ab  n="8"> Et operiantur saccis homines et jumenta, et clament ad Dominum in fortitudine : et convertatur vir a via sua mala, et ab iniquitate qu&#x00E6; est in manibus eorum.</ab>
<ab  n="9"> Quis scit si convertatur et ignoscat Deus, et revertatur a furore ir&#x00E6; su&#x00E6;, et non peribimus ?</ab>
<ab  n="10"> Et vidit Deus opera eorum, quia conversi sunt de via sua mala : et misertus est Deus super malitiam quam locutus fuerat ut faceret eis, et non fecit.</ab>
</div>
<div type="chap" n="4">
<ab  n="1"> Et afflictus est Jonas afflictione magna, et iratus est :</ab>
<ab  n="2"> et oravit ad Dominum, et dixit : Obsecro, Domine, numquid non hoc est verbum meum cum adhuc essem in terra mea ? propter hoc pr&#x00E6;occupavi ut fugerem in Tharsis : scio enim quia tu Deus clemens et misericors es, patiens et mult&#x00E6; miserationis, et ignoscens super malitia.</ab>
<ab  n="3"> Et nunc, Domine, tolle, qu&#x00E6;so, animam meam a me, quia melior est mihi mors quam vita.</ab>
<ab  n="4"> Et dixit Dominus : Putasne bene irasceris tu ?</ab>
<ab  n="5"> Et egressus est Jonas de civitate, et sedit contra orientem civitatis : et fecit sibimet umbraculum ibi, et sedebat subter illud in umbra, donec videret quid accideret civitati.</ab>
<ab  n="6"> Et pr&#x00E6;paravit Dominus Deus hederam, et ascendit super caput Jon&#x00E6;, ut esset umbra super caput ejus, et protegeret eum (laboraverat enim) : et l&#x00E6;tatus est Jonas super hedera l&#x00E6;titia magna.</ab>
<ab  n="7"> Et paravit Deus vermen ascensu diluculi in crastinum : et percussit hederam, et exaruit.</ab>
<ab  n="8"> Et cum ortus fuisset sol, pr&#x00E6;cepit Dominus vento calido et urenti : et percussit sol super caput Jon&#x00E6;, et &#x00E6;stuabat : et petivit anim&#x00E6; su&#x00E6; ut moreretur, et dixit : Melius est mihi mori quam vivere.</ab>
<ab  n="9"> Et dixit Dominus ad Jonam : Putasne bene irasceris tu super hedera ? Et dixit : Bene irascor ego usque ad mortem.</ab>
<ab  n="10"> Et dixit Dominus : Tu doles super hederam in qua non laborasti, neque fecisti ut cresceret ; qu&#x00E6; sub una nocte nata est, et sub una nocte periit :</ab>
<ab  n="11"> et ego non parcam Ninive, civitati magn&#x00E6;, in qua sunt plus quam centum viginti millia hominum qui nesciunt quid sit inter dexteram et sinistram suam, et jumenta multa ?</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> <label>Prologus</label>Et factum est, postquam in captivitatem redactus est Isra&#x00EB;l, et Jerusalem deserta est, sedit Jeremias propheta flens, et planxit lamentatione hac in Jerusalem : et amaro animo suspirans et ejulans, dixit : [<label>Aleph</label>Quomodo sedet sola/ civitas plena populo !/ Facta est quasi vidua/ domina gentium ;/ princeps provinciarum/ facta est sub tributo./</ab>
<ab  n="2"> <label>Beth</label>Plorans ploravit in nocte,/ et lacrim&#x00E6; ejus in maxillis ejus :/ non est qui consoletur eam/ ex omnibus caris ejus ;/ omnes amici ejus spreverunt eam,/ et facti sunt ei inimici./</ab>
<ab  n="3"> <label>Ghimel</label>Migravit Judas propter afflictionem,/ et multitudinem servitutis ;/ habitavit inter gentes,/ nec invenit requiem :/ omnes persecutores ejus apprehenderunt eam/ inter angustias./</ab>
<ab  n="4"> <label>Daleth</label>Vi&#x00E6; Sion lugent, eo quod non sint/ qui veniant ad solemnitatem :/ omnes port&#x00E6; ejus destruct&#x00E6;,/ sacerdotes ejus gementes ;/ virgines ejus squalid&#x00E6;,/ et ipsa oppressa amaritudine./</ab>
<ab  n="5"> <label>He</label>Facti sunt hostes ejus in capite ;/ inimici ejus locupletati sunt :/ quia Dominus locutus est super eam/ propter multitudinem iniquitatum ejus./ Parvuli ejus ducti sunt in captivitatem/ ante faciem tribulantis./</ab>
<ab  n="6"> <label>Vau</label>Et egressus est a filia Sion/ omnis decor ejus ;/ facti sunt principes ejus velut arietes/ non invenientes pascua,/ et abierunt absque fortitudine/ ante faciem subsequentis./</ab>
<ab  n="7"> <label>Zain</label>Recordata est Jerusalem dierum afflictionis su&#x00E6;,/ et pr&#x00E6;varicationis,/ omnium desiderabilium suorum,/ qu&#x00E6; habuerat a diebus antiquis,/ cum caderet populus ejus in manu hostili,/ et non esset auxiliator :/ viderunt eam hostes,/ et deriserunt sabbata ejus./</ab>
<ab  n="8"> <label>Heth</label>Peccatum peccavit Jerusalem,/ propterea instabilis facta est ;/ omnes qui glorificabant eam spreverunt illam,/ quia viderunt ignominiam ejus :/ ipsa autem gemens/ conversa est retrorsum./</ab>
<ab  n="9"> <label>Teth</label>Sordes ejus in pedibus ejus,/ nec recordata est finis sui ;/ deposita est vehementer,/ non habens consolatorem./ Vide, Domine, afflictionem meam,/ quoniam erectus est inimicus./</ab>
<ab  n="10"> <label>Jod</label>Manum suam misit hostis/ ad omnia desiderabilia ejus,/ quia vidit gentes/ ingressas sanctuarium suum,/ de quibus pr&#x00E6;ceperas/ ne intrarent in ecclesiam tuam./</ab>
<ab  n="11"> <label>Caph</label>Omnis populus ejus gemens,/ et qu&#x00E6;rens panem ;/ dederunt pretiosa qu&#x00E6;que pro cibo/ ad refocillandam animam./ Vide, Domine, et considera/ quoniam facta sum vilis !/</ab>
<ab  n="12"> <label>Lamed</label>O vos omnes qui transitis per viam,/ attendite, et videte/ si est dolor sicut dolor meus !/ quoniam vindemiavit me,/ ut locutus est Dominus,/ in die ir&#x00E6; furoris sui./</ab>
<ab  n="13"> <label>Mem</label>De excelso misit ignem in ossibus meis,/ et erudivit me :/ expandit rete pedibus meis,/ convertit me retrorsum ;/ posuit me desolatam,/ tota die m&#x0153;rore confectam./</ab>
<ab  n="14"> <label>Nun</label>Vigilavit jugum iniquitatum mearum ;/ in manu ejus convolut&#x00E6; sunt,/ et imposit&#x00E6; collo meo./ Infirmata est virtus mea :/ dedit me Dominus in manu/ de qua non potero surgere./</ab>
<ab  n="15"> <label>Samech</label>Abstulit omnes magnificos meos Dominus/ de medio mei ;/ vocavit adversum me tempus/ ut contereret electos meos./ Torcular calcavit Dominus/ virgini fili&#x00E6; Juda./</ab>
<ab  n="16"> <label>Ain</label>Idcirco ego plorans,/ et oculus meus deducens aquas,/ quia longe factus est a me consolator,/ convertens animam meam./ Facti sunt filii mei perditi,/ quoniam invaluit inimicus./</ab>
<ab  n="17"> <label>Phe</label>Expandit Sion manus suas ;/ non est qui consoletur eam./ Mandavit Dominus adversum Jacob/ in circuitu ejus hostes ejus ;/ facta est Jerusalem/ quasi polluta menstruis inter eos./</ab>
<ab  n="18"> <label>Sade</label>Justus est Dominus,/ quia os ejus ad iracundiam provocavi./ Audite, obsecro, universi populi,/ et videte dolorem meum :/ virgines me&#x00E6; et juvenes mei abierunt/ in captivitatem./</ab>
<ab  n="19"> <label>Coph</label>Vocavi amicos meos,/ et ipsi deceperunt me ;/ sacerdotes mei et senes mei/ in urbe consumpti sunt,/ quia qu&#x00E6;sierunt cibum sibi/ ut refocillarent animam suam./</ab>
<ab  n="20"> <label>Res</label>Vide, Domine, quoniam tribulor :/ conturbatus est venter meus,/ subversum est cor meum in memetipsa,/ quoniam amaritudine plena sum./ Foris interfecit gladius,/ et domi mors similis est./</ab>
<ab  n="21"> <label>Sin</label>Audierunt quia ingemisco ego,/ et non est qui consoletur me ;/ omnes inimici mei audierunt malum meum,/ l&#x00E6;tati sunt quoniam tu fecisti :/ adduxisti diem consolationis,/ et fient similes mei./</ab>
<ab  n="22"> <label>Thau</label>Ingrediatur omne malum eorum coram te :/ et vindemia eos, sicut vindemiasti me/ propter omnes iniquitates meas :/ multi enim gemitus mei,/ et cor meum m&#x0153;rens.]</ab>
</div>
<div type="chap" n="2">
<ab  n="1"> [<label>Aleph</label>Quomodo obtexit caligine in furore suo/ Dominus filiam Sion ;/ projecit de c&#x00E6;lo in terram/ inclytam Isra&#x00EB;l,/ et non est recordatus scabelli pedum suorum/ in die furoris sui !/</ab>
<ab  n="2"> <label>Beth</label>Pr&#x00E6;cipitavit Dominus, nec pepercit/ omnia speciosa Jacob :/ destruxit in furore suo/ munitiones virginis Juda,/ et dejecit in terram ;/ polluit regnum et principes ejus./</ab>
<ab  n="3"> <label>Ghimel</label>Confregit in ira furoris sui/ omne cornu Isra&#x00EB;l ;/ avertit retrorsum dexteram suam/ a facie inimici,/ et succendit in Jacob quasi ignem/ flamm&#x00E6; devorantis in gyro./</ab>
<ab  n="4"> <label>Daleth</label>Tetendit arcum suum quasi inimicus,/ firmavit dexteram suam quasi hostis,/ et occidit omne quod pulchrum erat visu/ in tabernaculo fili&#x00E6; Sion ;/ effudit quasi ignem/ indignationem suam./</ab>
<ab  n="5"> <label>He</label>Factus est Dominus velut inimicus,/ pr&#x00E6;cipitavit Isra&#x00EB;l :/ pr&#x00E6;cipitavit omnia m&#x0153;nia ejus,/ dissipavit munitiones ejus,/ et replevit in filia Juda/ humiliatum et humiliatam./</ab>
<ab  n="6"> <label>Vau</label>Et dissipavit quasi hortum tentorium suum ;/ demolitus est tabernaculum suum./ Oblivioni tradidit Dominus in Sion/ festivitatem et sabbatum ;/ et in opprobrium, et in indignationem furoris sui,/ regem et sacerdotem./</ab>
<ab  n="7"> <label>Zain</label>Repulit Dominus altare suum ;/ maledixit sanctificationi su&#x00E6; :/ tradidit in manu inimici/ muros turrium ejus./ Vocem dederunt in domo Domini/ sicut in die solemni./</ab>
<ab  n="8"> <label>Heth</label>Cogitavit Dominus dissipare/ murum fili&#x00E6; Sion ;/ tetendit funiculum suum,/ et non avertit manum suam a perditione :/ luxitque antemurale,/ et murus pariter dissipatus est./</ab>
<ab  n="9"> <label>Teth</label>Defix&#x00E6; sunt in terra port&#x00E6; ejus,/ perdidit et contrivit vectes ejus ;/ regem ejus et principes ejus in gentibus :/ non est lex,/ et prophet&#x00E6; ejus non invenerunt/ visionem a Domino./</ab>
<ab  n="10"> <label>Jod</label>Sederunt in terra, conticuerunt/ senes fili&#x00E6; Sion ;/ consperserunt cinere capita sua,/ accincti sunt ciliciis :/ abjecerunt in terram capita sua/ virgines Jerusalem./</ab>
<ab  n="11"> <label>Caph</label>Defecerunt pr&#x00E6; lacrimis oculi mei,/ conturbata sunt viscera mea ;/ effusum est in terra jecur meum/ super contritione fili&#x00E6; populi mei,/ cum deficeret parvulus et lactens/ in plateis oppidi./</ab>
<ab  n="12"> <label>Lamed</label>Matribus suis dixerunt :/ Ubi est triticum et vinum ?/ cum deficerent quasi vulnerati/ in plateis civitatis,/ cum exhalarent animas suas/ in sinu matrum suarum./</ab>
<ab  n="13"> <label>Mem</label>Cui comparabo te, vel cui assimilabo te,/ filia Jerusalem ?/ cui ex&#x00E6;quabo te, et consolabor te,/ virgo, filia Sion ?/ magna est enim velut mare contritio tua :/ quis medebitur tui ?/</ab>
<ab  n="14"> <label>Nun</label>Prophet&#x00E6; tui viderunt tibi/ falsa et stulta ;/ nec aperiebant iniquitatem tuam,/ ut te ad p&#x0153;nitentiam provocarent ;/ viderunt autem tibi assumptiones falsas,/ et ejectiones./</ab>
<ab  n="15"> <label>Samech</label>Plauserunt super te manibus/ omnes transeuntes per viam ;/ sibilaverunt et moverunt caput suum/ super filiam Jerusalem :/ H&#x00E6;ccine est urbs, dicentes, perfecti decoris,/ gaudium univers&#x00E6; terr&#x00E6; ?/</ab>
<ab  n="16"> <label>Phe</label>Aperuerunt super te os suum/ omnes inimici tui :/ sibilaverunt, et fremuerunt dentibus,/ et dixerunt : Devorabimus :/ en ista est dies quam exspectabamus ;/ invenimus, vidimus./</ab>
<ab  n="17"> <label>Ain</label>Fecit Dominus qu&#x00E6; cogitavit ;/ complevit sermonem suum,/ quem pr&#x00E6;ceperat a diebus antiquis :/ destruxit, et non pepercit,/ et l&#x00E6;tificavit super te inimicum,/ et exaltavit cornu hostium tuorum./</ab>
<ab  n="18"> <label>Sade</label>Clamavit cor eorum ad Dominum/ super muros fili&#x00E6; Sion :/ Deduc quasi torrentem lacrimas/ per diem et noctem ;/ non des requiem tibi,/ neque taceat pupilla oculi tui./</ab>
<ab  n="19"> <label>Coph</label>Consurge, lauda in nocte,/ in principio vigiliarum ;/ effunde sicut aquam cor tuum/ ante conspectum Domini :/ leva ad eum manus tuas/ pro anima parvulorum tuorum,/ qui defecerunt in fame/ in capite omnium compitorum./</ab>
<ab  n="20"> <label>Res</label>Vide, Domine, et considera/ quem vindemiaveris ita./ Ergone comedent mulieres fructum suum,/ parvulos ad mensuram palm&#x00E6; ?/ si occiditur in sanctuario Domini/ sacerdos et propheta ?/</ab>
<ab  n="21"> <label>Sin</label>Jacuerunt in terra foris/ puer et senex ;/ virgines me&#x00E6; et juvenes mei/ ceciderunt in gladio :/ interfecisti in die furoris tui,/ percussisti, nec misertus es./</ab>
<ab  n="22"> <label>Thau</label>Vocasti quasi ad diem solemnem,/ qui terrerent me de circuitu ;/ et non fuit in die furoris Domini qui effugeret,/ et relinqueretur :/ quos educavi et enutrivi,/ inimicus meus consumpsit eos.]</ab>
</div>
<div type="chap" n="3">
<ab  n="1"> [<label>Aleph</label>Ego vir videns paupertatem meam/ in virga indignationis ejus./</ab>
<ab  n="2"> <label>Aleph</label>Me minavit, et adduxit in tenebras,/ et non in lucem./</ab>
<ab  n="3"> <label>Aleph</label>Tantum in me vertit et convertit/ manum suam tota die./</ab>
<ab  n="4"> <label>Beth</label>Vetustam fecit pellem meam et carnem meam ;/ contrivit ossa mea./</ab>
<ab  n="5"> <label>Beth</label>&#x00C6;dificavit in gyro meo, et circumdedit me/ felle et labore./</ab>
<ab  n="6"> <label>Beth</label>In tenebrosis collocavit me,/ quasi mortuos sempiternos./</ab>
<ab  n="7"> <label>Ghimel</label>Circum&#x00E6;dificavit adversum me, ut non egrediar ;/ aggravavit compedem meum./</ab>
<ab  n="8"> <label>Ghimel</label>Sed et cum clamavero, et rogavero,/ exclusit orationem meam./</ab>
<ab  n="9"> <label>Ghimel</label>Conclusit vias meas lapidibus quadris ;/ semitas meas subvertit./</ab>
<ab  n="10"> <label>Daleth</label>Ursus insidians factus est mihi,/ leo in absconditis./</ab>
<ab  n="11"> <label>Daleth</label>Semitas meas subvertit, et confregit me ;/ posuit me desolatam./</ab>
<ab  n="12"> <label>Daleth</label>Tetendit arcum suum, et posuit me/ quasi signum ad sagittam./</ab>
<ab  n="13"> <label>He</label>Misit in renibus meis/ filias pharetr&#x00E6; su&#x00E6;./</ab>
<ab  n="14"> <label>He</label>Factus sum in derisum omni populo meo,/ canticum eorum tota die./</ab>
<ab  n="15"> <label>He</label>Replevit me amaritudinibus ;/ inebriavit me absinthio./</ab>
<ab  n="16"> <label>Vau</label>Et fregit ad numerum dentes meos ;/ cibavit me cinere./</ab>
<ab  n="17"> <label>Vau</label>Et repulsa est a pace anima mea ;/ oblitus sum bonorum./</ab>
<ab  n="18"> <label>Vau</label>Et dixi : Periit finis meus,/ et spes mea a Domino./</ab>
<ab  n="19"> <label>Zain</label>Recordare paupertatis, et transgressionis me&#x00E6;,/ absinthii et fellis./</ab>
<ab  n="20"> <label>Zain</label>Memoria memor ero, et tabescet/ in me anima mea./</ab>
<ab  n="21"> <label>Zain</label>H&#x00E6;c recolens in corde meo,/ ideo sperabo./</ab>
<ab  n="22"> <label>Heth</label>Misericordi&#x00E6; Domini, quia non sumus consumpti ;/ quia non defecerunt miserationes ejus./</ab>
<ab  n="23"> <label>Heth</label>Novi diluculo,/ multa est fides tua./</ab>
<ab  n="24"> <label>Heth</label>Pars mea Dominus, dixit anima mea ;/ propterea exspectabo eum./</ab>
<ab  n="25"> <label>Teth</label>Bonus est Dominus sperantibus in eum,/ anim&#x00E6; qu&#x00E6;renti illum./</ab>
<ab  n="26"> <label>Teth</label>Bonum est pr&#x00E6;stolari cum silentio/ salutare Dei./</ab>
<ab  n="27"> <label>Teth</label>Bonum est viro cum portaverit jugum/ ab adolescentia sua./</ab>
<ab  n="28"> <label>Jod</label>Sedebit solitarius, et tacebit,/ quia levavit super se./</ab>
<ab  n="29"> <label>Jod</label>Ponet in pulvere os suum,/ si forte sit spes./</ab>
<ab  n="30"> <label>Jod</label>Dabit percutienti se maxillam :/ saturabitur opprobriis./</ab>
<ab  n="31"> <label>Caph</label>Quia non repellet/ in sempiternum Dominus./</ab>
<ab  n="32"> <label>Caph</label>Quia si abjecit, et miserebitur,/ secundum multitudinem misericordiarum suarum./</ab>
<ab  n="33"> <label>Caph</label>Non enim humiliavit ex corde suo/ et abjecit filios hominum./</ab>
<ab  n="34"> <label>Lamed</label>Ut conteret sub pedibus suis/ omnes vinctos terr&#x00E6;./</ab>
<ab  n="35"> <label>Lamed</label>Ut declinaret judicium viri/ in conspectu vultus Altissimi./</ab>
<ab  n="36"> <label>Lamed</label>Ut perverteret hominem in judicio suo ;/ Dominus ignoravit./</ab>
<ab  n="37"> <label>Mem</label>Quis est iste qui dixit ut fieret,/ Domino non jubente ?/</ab>
<ab  n="38"> <label>Mem</label>Ex ore Altissimi non egredientur/ nec mala nec bona ?/</ab>
<ab  n="39"> <label>Mem</label>Quid murmuravit homo vivens,/ vir pro peccatis suis ?/</ab>
<ab  n="40"> <label>Nun</label>Scrutemur vias nostras, et qu&#x00E6;ramus,/ et revertamur ad Dominum./</ab>
<ab  n="41"> <label>Nun</label>Levemus corda nostra cum manibus/ ad Dominum in c&#x00E6;los./</ab>
<ab  n="42"> <label>Nun</label>Nos inique egimus, et ad iracundiam provocavimus ;/ idcirco tu inexorabilis es./</ab>
<ab  n="43"> <label>Samech</label>Operuisti in furore, et percussisti nos ;/ occidisti, nec pepercisti./</ab>
<ab  n="44"> <label>Samech</label>Opposuisti nubem tibi,/ ne transeat oratio./</ab>
<ab  n="45"> <label>Samech</label>Eradicationem et abjectionem posuisti me/ in medio populorum./</ab>
<ab  n="46"> <label>Phe</label>Aperuerunt super nos os suum/ omnes inimici./</ab>
<ab  n="47"> <label>Phe</label>Formido et laqueus facta est nobis/ vaticinatio, et contritio./</ab>
<ab  n="48"> <label>Phe</label>Divisiones aquarum deduxit oculus meus,/ in contritione fili&#x00E6; populi mei./</ab>
<ab  n="49"> <label>Ain</label>Oculus meus afflictus est, nec tacuit,/ eo quod non esset requies./</ab>
<ab  n="50"> <label>Ain</label>Donec respiceret et videret/ Dominus de c&#x00E6;lis./</ab>
<ab  n="51"> <label>Ain</label>Oculus meus depr&#x00E6;datus est animam meam/ in cunctis filiabus urbis me&#x00E6;./</ab>
<ab  n="52"> <label>Sade</label>Venatione ceperunt me quasi avem/ inimici mei gratis./</ab>
<ab  n="53"> <label>Sade</label>Lapsa est in lacum vita mea,/ et posuerunt lapidem super me./</ab>
<ab  n="54"> <label>Sade</label>Inundaverunt aqu&#x00E6; super caput meum ;/ dixi : Perii./</ab>
<ab  n="55"> <label>Coph</label>Invocavi nomen tuum, Domine,/ de lacu novissimo./</ab>
<ab  n="56"> <label>Coph</label>Vocem meam audisti ; ne avertas aurem tuam/ a singultu meo et clamoribus./</ab>
<ab  n="57"> <label>Coph</label>Appropinquasti in die quando invocavi te ;/ dixisti : Ne timeas./</ab>
<ab  n="58"> <label>Res</label>Judicasti, Domine, causam anim&#x00E6; me&#x00E6;,/ redemptor vit&#x00E6; me&#x00E6;./</ab>
<ab  n="59"> <label>Res</label>Vidisti, Domine, iniquitatem illorum adversum me :/ judica judicium meum./</ab>
<ab  n="60"> <label>Res</label>Vidisti omnem furorem,/ universas cogitationes eorum adversum me./</ab>
<ab  n="61"> <label>Sin</label>Audisti opprobrium eorum, Domine,/ omnes cogitationes eorum adversum me./</ab>
<ab  n="62"> <label>Sin</label>Labia insurgentium mihi, et meditationes eorum/ adversum me tota die./</ab>
<ab  n="63"> <label>Sin</label>Sessionem eorum et resurrectionem eorum vide ;/ ego sum psalmus eorum./</ab>
<ab  n="64"> <label>Thau</label>Redes eis vicem, Domine,/ juxta opera manuum suarum./</ab>
<ab  n="65"> <label>Thau</label>Dabis eis scutum cordis,/ laborem tuum./</ab>
<ab  n="66"> <label>Thau</label>Persequeris in furore, et conteres eos/ sub c&#x00E6;lis, Domine.]</ab>
</div>
<div type="chap" n="4">
<ab  n="1"> [<label>Aleph</label>Quomodo obscuratum est aurum,/ mutatus est color optimus !/ dispersi sunt lapides sanctuarii/ in capite omnium platearum !/</ab>
<ab  n="2"> <label>Beth</label>Filii Sion inclyti,/ et amicti auro primo :/ quomodo reputati sunt in vasa testea,/ opus manuum figuli !/</ab>
<ab  n="3"> <label>Ghimel</label>Sed et lami&#x00E6; nudaverunt mammam,/ lactaverunt catulos suos :/ filia populi mei crudelis/ quasi struthio in deserto./</ab>
<ab  n="4"> <label>Daleth</label>Adh&#x00E6;sit lingua lactentis/ ad palatum ejus in siti ;/ parvuli petierunt panem,/ et non erat qui frangeret eis./</ab>
<ab  n="5"> <label>He</label>Qui vescebantur voluptuose,/ interierunt in viis ;/ qui nutriebantur in croceis,/ amplexati sunt stercora./</ab>
<ab  n="6"> <label>Vau</label>Et major effecta est iniquitas fili&#x00E6; populi mei/ peccato Sodomorum,/ qu&#x00E6; subversa est in momento,/ et non ceperunt in ea manus./</ab>
<ab  n="7"> <label>Zain</label>Candidiores Nazar&#x00E6;i ejus nive,/ nitidiores lacte,/ rubicundiores ebore antiquo,/ sapphiro pulchriores./</ab>
<ab  n="8"> <label>Heth</label>Denigrata est super carbones facies eorum/ et non sunt cogniti in plateis ;/ adh&#x00E6;sit cutis eorum ossibus :/ aruit, et facta est quasi lignum./</ab>
<ab  n="9"> <label>Teth</label>Melius fuit occisis gladio/ quam interfectis fame,/ quoniam isti extabuerunt consumpti/ a sterilitate terr&#x00E6;./</ab>
<ab  n="10"> <label>Jod</label>Manus mulierum misericordium/ coxerunt filios suos ;/ facti sunt cibus earum/ in contritione fili&#x00E6; populi mei./</ab>
<ab  n="11"> <label>Caph</label>Complevit Dominus furorem suum,/ effudit iram indignationis su&#x00E6; :/ et succendit ignem in Sion,/ et devoravit fundamenta ejus./</ab>
<ab  n="12"> <label>Lamed</label>Non crediderunt reges terr&#x00E6;,/ et universi habitatores orbis,/ quoniam ingrederetur hostis et inimicus/ per portas Jerusalem./</ab>
<ab  n="13"> <label>Mem</label>Propter peccata prophetarum ejus,/ et iniquitates sacerdotum ejus,/ qui effuderunt in medio ejus/ sanguinem justorum./</ab>
<ab  n="14"> <label>Nun</label>Erraverunt c&#x00E6;ci in plateis,/ polluti sunt in sanguine ;/ cumque non possent,/ tenuerunt lacinias suas./</ab>
<ab  n="15"> <label>Samech</label>Recedite polluti, clamaverunt eis ;/ recedite, abite, nolite tangere :/ jurgati quippe sunt, et commoti dixerunt inter gentes :/ Non addet ultra ut habitet in eis./</ab>
<ab  n="16"> <label>Phe</label>Facies Domini divisit eos,/ non addet ut respiciat eos ;/ facies sacerdotum non erubuerunt,/ neque senum miserti sunt./</ab>
<ab  n="17"> <label>Ain</label>Cum adhuc subsisteremus, defecerunt oculi nostri/ ad auxilium nostrum vanum ;/ cum respiceremus attenti ad gentem/ qu&#x00E6; salvare non poterat./</ab>
<ab  n="18"> <label>Sade</label>Lubricaverunt vestigia nostra/ in itinere platearum nostrarum ;/ appropinquavit finis noster, completi sunt dies nostri,/ quia venit finis noster./</ab>
<ab  n="19"> <label>Coph</label>Velociores fuerunt persecutores nostri/ aquilis c&#x00E6;li ;/ super montes persecuti sunt nos,/ in deserto insidiati sunt nobis./</ab>
<ab  n="20"> <label>Res</label>Spiritus oris nostri, christus Dominus,/ captus est in peccatis nostris,/ cui diximus : In umbra tua/ vivemus in gentibus./</ab>
<ab  n="21"> <label>Sin</label>Gaude et l&#x00E6;tare, filia Edom,/ qu&#x00E6; habitas in terra Hus !/ ad te quoque perveniet calix : inebriaberis,/ atque nudaberis./</ab>
<ab  n="22"> <label>Thau</label>Completa est iniquitas tua, filia Sion :/ non addet ultra ut transmigret te./ Visitavit iniquitatem tuam, filia Edom ;/ discooperuit peccata tua.]</ab>
</div>
<div type="chap" n="5">
<ab  n="1"> [Recordare, Domine, quid acciderit nobis ;/ intuere et respice opprobrium nostrum./</ab>
<ab  n="2"> H&#x00E6;reditas nostra versa est ad alienos,/ domus nostr&#x00E6; ad extraneos./</ab>
<ab  n="3"> Pupilli facti sumus absque patre,/ matres nostr&#x00E6; quasi vidu&#x00E6;./</ab>
<ab  n="4"> Aquam nostram pecunia bibimus ;/ ligna nostra pretio comparavimus./</ab>
<ab  n="5"> Cervicibus nostris minabamur,/ lassis non dabatur requies./</ab>
<ab  n="6"> &#x00C6;gypto dedimus manum et Assyriis,/ ut saturaremur pane./</ab>
<ab  n="7"> Patres nostri peccaverunt, et non sunt :/ et nos iniquitates eorum portavimus./</ab>
<ab  n="8"> Servi dominati sunt nostri :/ non fuit qui redimeret de manu eorum./</ab>
<ab  n="9"> In animabus nostris afferebamus panem nobis,/ a facie gladii in deserto./</ab>
<ab  n="10"> Pellis nostra quasi clibanus exusta est,/ a facie tempestatum famis./</ab>
<ab  n="11"> Mulieres in Sion humiliaverunt,/ et virgines in civitatibus Juda./</ab>
<ab  n="12"> Principes manu suspensi sunt ;/ facies senum non erubuerunt./</ab>
<ab  n="13"> Adolescentibus impudice abusi sunt,/ et pueri in ligno corruerunt./</ab>
<ab  n="14"> Senes defecerunt de portis,/ juvenes de choro psallentium./</ab>
<ab  n="15"> Defecit gaudium cordis nostri ;/ versus est in luctum chorus noster./</ab>
<ab  n="16"> Cecidit corona capitis nostri :/ v&#x00E6; nobis, quia peccavimus !/</ab>
<ab  n="17"> Propterea m&#x0153;stum factum est cor nostrum ;/ ideo contenebrati sunt oculi nostri,/</ab>
<ab  n="18"> propter montem Sion quia disperiit ;/ vulpes ambulaverunt in eo./</ab>
<ab  n="19"> Tu autem, Domine, in &#x00E6;ternum permanebis,/ solium tuum in generationem et generationem./</ab>
<ab  n="20"> Quare in perpetuum oblivisceris nostri,/ derelinques nos in longitudine dierum ?/</ab>
<ab  n="21"> Converte nos, Domine, ad te, et convertemur ;/ innova dies nostros, sicut a principio./</ab>
<ab  n="22"> Sed projiciens repulisti nos :/ iratus es contra nos vehementer.]</ab>
</div>
</div>

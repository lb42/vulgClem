<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Initium Evangelii Jesu Christi, Filii Dei.</ab>
<ab  n="2"> Sicut scriptum est in Isaia propheta : [Ecce ego mitto angelum meum ante faciem tuam,/ qui pr&#x00E6;parabit viam tuam ante te./</ab>
<ab  n="3"> Vox clamantis in deserto :/ Parate viam Domini, rectas facite semitas ejus.]</ab>
<ab  n="4"> Fuit Joannes in deserto baptizans, et pr&#x00E6;dicans baptismum p&#x0153;nitenti&#x00E6; in remissionem peccatorum.</ab>
<ab  n="5"> Et egrediebatur ad eum omnis Jud&#x00E6;&#x00E6; regio, et Jerosolymit&#x00E6; universi, et baptizabantur ab illo in Jordanis flumine, confitentes peccata sua.</ab>
<ab  n="6"> Et erat Joannes vestitus pilis cameli, et zona pellicea circa lumbos ejus, et locustas et mel silvestre edebat.</ab>
<ab  n="7"> Et pr&#x00E6;dicabat dicens : Venit fortior me post me, cujus non sum dignus procumbens solvere corrigiam calceamentorum ejus.</ab>
<ab  n="8"> Ego baptizavi vos aqua, ille vero baptizabit vos Spiritu Sancto.&#x00B6;</ab>
<ab  n="9"> Et factum est : in diebus illis venit Jesus a Nazareth Galil&#x00E6;&#x00E6; : et baptizatus est a Joanne in Jordane.</ab>
<ab  n="10"> Et statim ascendens de aqua, vidit c&#x00E6;los apertos, et Spiritum tamquam columbam descendentem, et manentem in ipso.</ab>
<ab  n="11"> Et vox facta est de c&#x00E6;lis : Tu es Filius meus dilectus, in te complacui.&#x00B6;</ab>
<ab  n="12"> Et statim Spiritus expulit eum in desertum.</ab>
<ab  n="13"> Et erat in deserto quadraginta diebus, et quadraginta noctibus : et tentabatur a Satana : eratque cum bestiis, et angeli ministrabant illi.&#x00B6;</ab>
<ab  n="14"> Postquam autem traditus est Joannes, venit Jesus in Galil&#x00E6;am, pr&#x00E6;dicans Evangelium regni Dei,</ab>
<ab  n="15"> et dicens : Quoniam impletum est tempus, et appropinquavit regnum Dei : p&#x0153;nitemini, et credite Evangelio.</ab>
<ab  n="16"> Et pr&#x00E6;teriens secus mare Galil&#x00E6;&#x00E6;, vidit Simonem, et Andream fratrem ejus, mittentes retia in mare (erant enim piscatores),</ab>
<ab  n="17"> et dixit eis Jesus : Venite post me, et faciam vos fieri piscatores hominum.</ab>
<ab  n="18"> Et protinus relictis retibus, secuti sunt eum.</ab>
<ab  n="19"> Et progressus inde pusillum, vidit Jacobum Zebed&#x00E6;i, et Joannem fratrem ejus, et ipsos componentes retia in navi :</ab>
<ab  n="20"> et statim vocavit illos. Et relicto patre suo Zebed&#x00E6;o in navi cum mercenariis, secuti sunt eum.&#x00B6;</ab>
<ab  n="21"> Et ingrediuntur Capharnaum : et statim sabbatis ingressus in synagogam, docebat eos.</ab>
<ab  n="22"> Et stupebant super doctrina ejus : erat enim docens eos quasi potestatem habens, et non sicut scrib&#x00E6;.</ab>
<ab  n="23"> Et erat in synagoga eorum homo in spiritu immundo : et exclamavit,</ab>
<ab  n="24"> dicens : Quid nobis et tibi, Jesu Nazarene ? venisti perdere nos ? scio qui sis, Sanctus Dei.</ab>
<ab  n="25"> Et comminatus est ei Jesus, dicens : Obmutesce, et exi de homine.</ab>
<ab  n="26"> Et discerpens eum spiritus immundus, et exclamans voce magna, exiit ab eo.</ab>
<ab  n="27"> Et mirati sunt omnes, ita ut conquirerent inter se dicentes : Quidnam est hoc ? qu&#x00E6;nam doctrina h&#x00E6;c nova ? quia in potestate etiam spiritibus immundis imperat, et obediunt ei.</ab>
<ab  n="28"> Et processit rumor ejus statim in omnem regionem Galil&#x00E6;&#x00E6;.&#x00B6;</ab>
<ab  n="29"> Et protinus egredientes de synagoga, venerunt in domum Simonis et Andre&#x00E6;, cum Jacobo et Joanne.</ab>
<ab  n="30"> Decumbebat autem socrus Simonis febricitans : et statim dicunt ei de illa.</ab>
<ab  n="31"> Et accedens elevavit eam, apprehensa manu ejus : et continuo dimisit eam febris, et ministrabat eis.&#x00B6;</ab>
<ab  n="32"> Vespere autem facto cum occidisset sol, afferebant ad eum omnes male habentes, et d&#x00E6;monia habentes :</ab>
<ab  n="33"> et erat omnis civitas congregata ad januam.</ab>
<ab  n="34"> Et curavit multos, qui vexabantur variis languoribus, et d&#x00E6;monia multa ejiciebat, et non sinebat ea loqui, quoniam sciebant eum.&#x00B6;</ab>
<ab  n="35"> Et diluculo valde surgens, egressus abiit in desertum locum, ibique orabat.</ab>
<ab  n="36"> Et prosecutus est eum Simon, et qui cum illo erant.</ab>
<ab  n="37"> Et cum invenissent eum, dixerunt ei : Quia omnes qu&#x00E6;runt te.</ab>
<ab  n="38"> Et ait illis : Eamus in proximos vicos, et civitates, ut et ibi pr&#x00E6;dicem : ad hoc enim veni.</ab>
<ab  n="39"> Et erat pr&#x00E6;dicans in synagogis eorum, et in omni Galil&#x00E6;a, et d&#x00E6;monia ejiciens.&#x00B6;</ab>
<ab  n="40"> Et venit ad eum leprosus deprecans eum : et genu flexo dixit ei : Si vis, potes me mundare.</ab>
<ab  n="41"> Jesus autem misertus ejus, extendit manum suam : et tangens eum, ait illi : Volo : mundare.</ab>
<ab  n="42"> Et cum dixisset, statim discessit ab eo lepra, et mundatus est.</ab>
<ab  n="43"> Et comminatus est ei, statimque ejecit illum,</ab>
<ab  n="44"> et dicit ei : Vide nemini dixeris : sed vade, ostende te principi sacerdotum, et offer pro emundatione tua, qu&#x00E6; pr&#x00E6;cepit Moyses in testimonium illis.</ab>
<ab  n="45"> At ille egressus c&#x0153;pit pr&#x00E6;dicare, et diffamare sermonem, ita ut jam non posset manifeste introire in civitatem, sed foris in desertis locis esset, et conveniebant ad eum undique.</ab>
</div>
<div type="chap" n="2">
<ab  n="1"> Et iterum intravit Capharnaum post dies,</ab>
<ab  n="2"> et auditum est quod in domo esset, et convenerunt multi, ita ut non caperet neque ad januam, et loquebatur eis verbum.</ab>
<ab  n="3"> Et venerunt ad eum ferentes paralyticum, qui a quatuor portabatur.</ab>
<ab  n="4"> Et cum non possent offerre eum illi pr&#x00E6; turba, nudaverunt tectum ubi erat : et patefacientes submiserunt grabatum in quo paralyticus jacebat.</ab>
<ab  n="5"> Cum autem vidisset Jesus fidem illorum, ait paralytico : Fili, dimittuntur tibi peccata tua.</ab>
<ab  n="6"> Erant autem illic quidam de scribis sedentes, et cogitantes in cordibus suis :</ab>
<ab  n="7"> Quid hic sic loquitur ? blasphemat. Quis potest dimittere peccata, nisi solus Deus ?</ab>
<ab  n="8"> Quo statim cognito Jesus spiritu suo, quia sic cogitarent intra se, dicit illis : Quid ista cogitatis in cordibus vestris ?</ab>
<ab  n="9"> Quid est facilius dicere paralytico : Dimittuntur tibi peccata : an dicere : Surge, tolle grabatum tuum, et ambula ?</ab>
<ab  n="10"> Ut autem sciatis quia Filius hominis habet potestatem in terra dimittendi peccata (ait paralytico),</ab>
<ab  n="11"> tibi dico : Surge, tolle grabatum tuum, et vade in domum tuam.</ab>
<ab  n="12"> Et statim surrexit ille : et, sublato grabato, abiit coram omnibus, ita ut mirarentur omnes, et honorificent Deum, dicentes : Quia numquam sic vidimus.&#x00B6;</ab>
<ab  n="13"> Et egressus est rursus ad mare, omnisque turba veniebat ad eum, et docebat eos.</ab>
<ab  n="14"> Et cum pr&#x00E6;teriret, vidit Levi Alph&#x00E6;i sedentem ad telonium, et ait illi : Sequere me. Et surgens secutus est eum.</ab>
<ab  n="15"> Et factum est, cum accumberet in domo illius, multi publicani et peccatores simul discumbebant cum Jesu et discipulis ejus : erant enim multi, qui et sequebantur eum.</ab>
<ab  n="16"> Et scrib&#x00E6; et pharis&#x00E6;i videntes quia manducaret cum publicanis et peccatoribus, dicebant discipulis ejus : Quare cum publicanis et peccatoribus manducat et bibit Magister vester ?</ab>
<ab  n="17"> Hoc audito Jesus ait illis : Non necesse habent sani medico, sed qui male habent : non enim veni vocare justos, sed peccatores.</ab>
<ab  n="18"> Et erant discipuli Joannis et pharis&#x00E6;i jejunantes : et veniunt, et dicunt illi : Quare discipuli Joannis et pharis&#x00E6;orum jejunant, tui autem discipuli non jejunant ?</ab>
<ab  n="19"> Et ait illis Jesus : Numquid possunt filii nuptiarum, quamdiu sponsus cum illis est, jejunare ? Quanto tempore habent secum sponsum, non possunt jejunare.</ab>
<ab  n="20"> Venient autem dies cum auferetur ab eis sponsus : et tunc jejunabunt in illis diebus.</ab>
<ab  n="21"> Nemo assumentum panni rudis assuit vestimento veteri : alioquin aufert supplementum novum a veteri, et major scissura fit.</ab>
<ab  n="22"> Et nemo mittit vinum novum in utres veteres : alioquin dirumpet vinum utres, et vinum effundetur, et utres peribunt : sed vinum novum in utres novos mitti debet.&#x00B6;</ab>
<ab  n="23"> Et factum est iterum cum Dominus sabbatis ambularet per sata, et discipuli ejus c&#x0153;perunt progredi, et vellere spicas.</ab>
<ab  n="24"> Pharis&#x00E6;i autem dicebant ei : Ecce, quid faciunt sabbatis quod non licet ?</ab>
<ab  n="25"> Et ait illis : Numquam legistis quid fecerit David, quando necessitatem habuit, et esuriit ipse, et qui cum eo erant ?</ab>
<ab  n="26"> quomodo introivit in domum Dei sub Abiathar principe sacerdotum, et panes propositionis manducavit, quos non licebat manducare, nisi sacerdotibus, et dedit eis qui cum eo erant ?</ab>
<ab  n="27"> Et dicebat eis : Sabbatum propter hominem factum est, et non homo propter sabbatum.</ab>
<ab  n="28"> Itaque Dominus est Filius hominis, etiam sabbati.</ab>
</div>
<div type="chap" n="3">
<ab  n="1"> Et introivit iterum in synagogam : et erat ibi homo habens manum aridam.</ab>
<ab  n="2"> Et observabant eum, si sabbatis curaret, ut accusarent illum.</ab>
<ab  n="3"> Et ait homini habenti manum aridam : Surge in medium.</ab>
<ab  n="4"> Et dicit eis : Licet sabbatis benefacere, an male ? animam salvam facere, an perdere ? At illi tacebant.</ab>
<ab  n="5"> Et circumspiciens eos cum ira, contristatus super c&#x00E6;citate cordis eorum, dicit homini : Extende manum tuam. Et extendit, et restituta est manus illi.</ab>
<ab  n="6"> Exeuntes autem pharis&#x00E6;i, statim cum Herodianis consilium faciebant adversus eum quomodo eum perderent.&#x00B6;</ab>
<ab  n="7"> Jesus autem cum discipulis suis secessit ad mare : et multa turba a Galil&#x00E6;a et Jud&#x00E6;a secuta est eum,</ab>
<ab  n="8"> et ab Jerosolymis, et ab Idum&#x00E6;a, et trans Jordanem : et qui circa Tyrum et Sidonem multitudo magna, audientes qu&#x00E6; faciebat, venerunt ad eum.</ab>
<ab  n="9"> Et dicit discipulis suis ut navicula sibi deserviret propter turbam, ne comprimerent eum :</ab>
<ab  n="10"> multos enim sanabat, ita ut irruerent in eum ut illum tangerent, quotquot habebant plagas.</ab>
<ab  n="11"> Et spiritus immundi, cum illum videbant, procidebant ei : et clamabant, dicentes :</ab>
<ab  n="12"> Tu es Filius Dei. Et vehementer comminabatur eis ne manifestarent illum.&#x00B6;</ab>
<ab  n="13"> Et ascendens in montem vocavit ad se quos voluit ipse : et venerunt ad eum.</ab>
<ab  n="14"> Et fecit ut essent duodecim cum illo : et ut mitteret eos pr&#x00E6;dicare.</ab>
<ab  n="15"> Et dedit illis potestatem curandi infirmitates et ejiciendi d&#x00E6;monia.</ab>
<ab  n="16"> Et imposuit Simoni nomen Petrus :</ab>
<ab  n="17"> et Jacobum Zebed&#x00E6;i, et Joannem fratrem Jacobi, et imposuit eis nomina Boanerges, quod est, Filii tonitrui :</ab>
<ab  n="18"> et Andream, et Philippum, et Bartholom&#x00E6;um, et Matth&#x00E6;um, et Thomam, et Jacobum Alph&#x00E6;i, et Thadd&#x00E6;um, et Simonem Canan&#x00E6;um,</ab>
<ab  n="19"> et Judam Iscariotem, qui et tradidit illum.&#x00B6;</ab>
<ab  n="20"> Et veniunt ad domum : et convenit iterum turba, ita ut non possent neque panem manducare.</ab>
<ab  n="21"> Et cum audissent sui, exierunt tenere eum : dicebant enim : Quoniam in furorem versus est.</ab>
<ab  n="22"> Et scrib&#x00E6;, qui ab Jerosolymis descenderant, dicebant : Quoniam Beelzebub habet, et quia in principe d&#x00E6;moniorum ejicit d&#x00E6;monia.&#x00B6;</ab>
<ab  n="23"> Et convocatis eis in parabolis dicebat illis : Quomodo potest Satanas Satanam ejicere ?</ab>
<ab  n="24"> Et si regnum in se dividatur, non potest regnum illud stare.</ab>
<ab  n="25"> Et si domus super semetipsam dispertiatur, non potest domus illa stare.</ab>
<ab  n="26"> Et si Satanas consurrexerit in semetipsum, dispertitus est, et non poterit stare, sed finem habet.</ab>
<ab  n="27"> Nemo potest vasa fortis ingressus in domum diripere, nisi prius fortem alliget, et tunc domum ejus diripiet.</ab>
<ab  n="28"> Amen dico vobis, quoniam omnia dimittentur filiis hominum peccata, et blasphemi&#x00E6; quibus blasphemaverint :</ab>
<ab  n="29"> qui autem blasphemaverit in Spiritum Sanctum, non habebit remissionem in &#x00E6;ternum, sed reus erit &#x00E6;terni delicti.</ab>
<ab  n="30"> Quoniam dicebant : Spiritum immundum habet.&#x00B6;</ab>
<ab  n="31"> Et veniunt mater ejus et fratres : et foris stantes miserunt ad eum vocantes eum,</ab>
<ab  n="32"> et sedebat circa eum turba : et dicunt ei : Ecce mater tua et fratres tui foris qu&#x00E6;runt te.</ab>
<ab  n="33"> Et respondens eis, ait : Qu&#x00E6; est mater mea et fratres mei ?</ab>
<ab  n="34"> Et circumspiciens eos, qui in circuitu ejus sedebant, ait : Ecce mater mea et fratres mei.</ab>
<ab  n="35"> Qui enim fecerit voluntatem Dei, hic frater meus, et soror mea, et mater est.</ab>
</div>
<div type="chap" n="4">
<ab  n="1"> Et iterum c&#x0153;pit docere ad mare : et congregata est ad eum turba multa, ita ut navim ascendens sederet in mari, et omnis turba circa mare super terram erat :</ab>
<ab  n="2"> et docebat eos in parabolis multa, et dicebat illis in doctrina sua :</ab>
<ab  n="3"> Audite : ecce exiit seminans ad seminandum.</ab>
<ab  n="4"> Et dum seminat, aliud cecidit circa viam, et venerunt volucres c&#x00E6;li, et comederunt illud.</ab>
<ab  n="5"> Aliud vero cecidit super petrosa, ubi non habuit terram multam : et statim exortum est, quoniam non habebat altitudinem terr&#x00E6; :</ab>
<ab  n="6"> et quando exortus est sol, ex&#x00E6;stuavit : et eo quod non habebat radicem, exaruit.</ab>
<ab  n="7"> Et aliud cecidit in spinas : et ascenderunt spin&#x00E6;, et suffocaverunt illud, et fructum non dedit.</ab>
<ab  n="8"> Et aliud cecidit in terram bonam : et dabat fructum ascendentem et crescentem, et afferebat unum triginta, unum sexaginta, et unum centum.</ab>
<ab  n="9"> Et dicebat : Qui habet aures audiendi, audiat.</ab>
<ab  n="10"> Et cum esset singularis, interrogaverunt eum hi qui cum eo erant duodecim, parabolam.</ab>
<ab  n="11"> Et dicebat eis : Vobis datum est nosse mysterium regni Dei : illis autem, qui foris sunt, in parabolis omnia fiunt :</ab>
<ab  n="12"> ut videntes videant, et non videant : et audientes audiant, et non intelligant : nequando convertantur, et dimittantur eis peccata.&#x00B6;</ab>
<ab  n="13"> Et ait illis : Nescitis parabolam hanc ? Et quomodo omnes parabolas cognoscetis ?</ab>
<ab  n="14"> Qui seminat, verbum seminat.</ab>
<ab  n="15"> Hi autem sunt, qui circa viam, ubi seminatur verbum, et cum audierint, confestim venit Satanas, et aufert verbum, quod seminatum est in cordibus eorum.</ab>
<ab  n="16"> Et hi sunt similiter, qui super petrosa seminantur : qui cum audierint verbum, statim cum gaudio accipiunt illud :</ab>
<ab  n="17"> et non habent radicem in se, sed temporales sunt : deinde orta tribulatione et persecutione propter verbum, confestim scandalizantur.</ab>
<ab  n="18"> Et alii sunt qui in spinas seminantur : hi sunt qui verbum audiunt,</ab>
<ab  n="19"> et &#x00E6;rumn&#x00E6; s&#x00E6;culi, et deceptio divitiarum, et circa reliqua concupiscenti&#x00E6; intro&#x00EB;untes suffocant verbum, et sine fructu efficitur.</ab>
<ab  n="20"> Et hi sunt qui super terram bonam seminati sunt, qui audiunt verbum, et suscipiunt, et fructificant, unum triginta, unum sexaginta, et unum centum.&#x00B6;</ab>
<ab  n="21"> Et dicebat illis : Numquid venit lucerna ut sub modio ponatur, aut sub lecto ? nonne ut super candelabrum ponatur ?</ab>
<ab  n="22"> Non est enim aliquid absconditum, quod non manifestetur : nec factum est occultum, sed ut in palam veniat.</ab>
<ab  n="23"> Si quis habet aures audiendi, audiat.</ab>
<ab  n="24"> Et dicebat illis : Videte quid audiatis. In qua mensura mensi fueritis, remetietur vobis, et adjicietur vobis.</ab>
<ab  n="25"> Qui enim habet, dabitur illi : et qui non habet, etiam quod habet auferetur ab eo.&#x00B6;</ab>
<ab  n="26"> Et dicebat : Sic est regnum Dei, quemadmodum si homo jaciat sementem in terram,</ab>
<ab  n="27"> et dormiat, et exsurgat nocte et die, et semen germinet, et increscat dum nescit ille.</ab>
<ab  n="28"> Ultro enim terra fructificat, primum herbam, deinde spicam, deinde plenum frumentum in spica.</ab>
<ab  n="29"> Et cum produxerit fructus, statim mittit falcem, quoniam adest messis.</ab>
<ab  n="30"> Et dicebat : Cui assimilabimus regnum Dei ? aut cui parabol&#x00E6; comparabimus illud ?</ab>
<ab  n="31"> Sicut granum sinapis, quod cum seminatum fuerit in terra, minus est omnibus seminibus, qu&#x00E6; sunt in terra :</ab>
<ab  n="32"> et cum seminatum fuerit, ascendit, et fit majus omnibus oleribus, et facit ramos magnos, ita ut possint sub umbra ejus aves c&#x00E6;li habitare.</ab>
<ab  n="33"> Et talibus multis parabolis loquebatur eis verbum, prout poterant audire :</ab>
<ab  n="34"> sine parabola autem non loquebatur eis : seorsum autem discipulis suis disserebat omnia.&#x00B6;</ab>
<ab  n="35"> Et ait illis in illa die, cum sero esset factum : Transeamus contra.</ab>
<ab  n="36"> Et dimittentes turbam, assumunt eum ita ut erat in navi : et ali&#x00E6; naves erant cum illo.</ab>
<ab  n="37"> Et facta est procella magna venti, et fluctus mittebat in navim, ita ut impleretur navis.</ab>
<ab  n="38"> Et erat ipse in puppi super cervical dormiens : et excitant eum, et dicunt illi : Magister, non ad te pertinet, quia perimus ?</ab>
<ab  n="39"> Et exsurgens comminatus est vento, et dixit mari : Tace, obmutesce. Et cessavit ventus : et facta est tranquillitas magna.</ab>
<ab  n="40"> Et ait illis : Quid timidi estis ? necdum habetis fidem ? et timuerunt timore magno, et dicebant ad alterutrum : Quis, putas, est iste, quia et ventus et mare obediunt ei ?</ab>
</div>
<div type="chap" n="5">
<ab  n="1"> Et venerunt trans fretum maris in regionem Gerasenorum.</ab>
<ab  n="2"> Et exeunti ei de navi, statim occurrit de monumentis homo in spiritu immundo,</ab>
<ab  n="3"> qui domicilium habebat in monumentis, et neque catenis jam quisquam poterat eum ligare :</ab>
<ab  n="4"> quoniam s&#x00E6;pe compedibus et catenis vinctus, dirupisset catenas, et compedes comminuisset, et nemo poterat eum domare :</ab>
<ab  n="5"> et semper die ac nocte in monumentis, et in montibus erat, clamans, et concidens se lapidibus.</ab>
<ab  n="6"> Videns autem Jesum a longe, cucurrit, et adoravit eum :</ab>
<ab  n="7"> et clamans voce magna dixit : Quid mihi et tibi, Jesu Fili Dei altissimi ? adjuro te per Deum, ne me torqueas.</ab>
<ab  n="8"> Dicebat enim illi : Exi spiritus immunde ab homine.</ab>
<ab  n="9"> Et interrogabat eum : Quod tibi nomen est ? Et dicit ei : Legio mihi nomen est, quia multi sumus.</ab>
<ab  n="10"> Et deprecabatur eum multum, ne se expelleret extra regionem.</ab>
<ab  n="11"> Erat autem ibi circa montem grex porcorum magnus, pascens.</ab>
<ab  n="12"> Et deprecabantur eum spiritus, dicentes : Mitte nos in porcos ut in eos intro&#x00EB;amus.</ab>
<ab  n="13"> Et concessit eis statim Jesus. Et exeuntes spiritus immundi introierunt in porcos : et magno impetu grex pr&#x00E6;cipitatus est in mare ad duo millia, et suffocati sunt in mari.</ab>
<ab  n="14"> Qui autem pascebant eos, fugerunt, et nuntiaverunt in civitatem et in agros. Et egressi sunt videre quid esset factum :</ab>
<ab  n="15"> et veniunt ad Jesum : et vident illum qui a d&#x00E6;monio vexabatur, sedentem, vestitum, et san&#x00E6; mentis, et timuerunt.</ab>
<ab  n="16"> Et narraverunt illis, qui viderant, qualiter factum esset ei qui d&#x00E6;monium habuerat, et de porcis.</ab>
<ab  n="17"> Et rogare c&#x0153;perunt eum ut discederet de finibus eorum.</ab>
<ab  n="18"> Cumque ascenderet navim, c&#x0153;pit illum deprecari, qui a d&#x00E6;monio vexatus fuerat, ut esset cum illo,</ab>
<ab  n="19"> et non admisit eum, sed ait illi : Vade in domum tuam ad tuos, et annuntia illis quanta tibi Dominus fecerit, et misertus sit tui.</ab>
<ab  n="20"> Et abiit, et c&#x0153;pit pr&#x00E6;dicare in Decapoli, quanta sibi fecisset Jesus : et omnes mirabantur.</ab>
<ab  n="21"> Et cum transcendisset Jesus in navi rursum trans fretum, convenit turba multa ad eum, et erat circa mare.&#x00B6;</ab>
<ab  n="22"> Et venit quidam de archisynagogis nomine Jairus, et videns eum procidit ad pedes ejus,</ab>
<ab  n="23"> et deprecabatur eum multum, dicens : Quoniam filia mea in extremis est, veni, impone manum super eam, ut salva sit, et vivat.</ab>
<ab  n="24"> Et abiit cum illo, et sequebatur eum turba multa, et comprimebant eum.</ab>
<ab  n="25"> Et mulier, qu&#x00E6; erat in profluvio sanguinis annis duodecim,</ab>
<ab  n="26"> et fuerat multa perpessa a compluribus medicis : et erogaverat omnia sua, nec quidquam profecerat, sed magis deterius habebat :</ab>
<ab  n="27"> cum audisset de Jesu, venit in turba retro, et tetigit vestimentum ejus :</ab>
<ab  n="28"> dicebat enim : Quia si vel vestimentum ejus tetigero, salva ero.</ab>
<ab  n="29"> Et confestim siccatus est fons sanguinis ejus : et sensit corpore quia sanata esset a plaga.</ab>
<ab  n="30"> Et statim Jesus in semetipso cognoscens virtutem qu&#x00E6; exierat de illo, conversus ad turbam, aiebat : Quis tetigit vestimenta mea ?</ab>
<ab  n="31"> Et dicebant ei discipuli sui : Vides turbam comprimentem te, et dicis : Quis me tetigit ?</ab>
<ab  n="32"> Et circumspiciebat videre eam, qu&#x00E6; hoc fecerat.</ab>
<ab  n="33"> Mulier vero timens et tremens, sciens quod factum esset in se, venit et procidit ante eum, et dixit ei omnem veritatem.</ab>
<ab  n="34"> Ille autem dixit ei : Filia, fides tua te salvam fecit : vade in pace, et esto sana a plaga tua.</ab>
<ab  n="35"> Adhuc eo loquente, veniunt ab archisynagogo, dicentes : Quia filia tua mortua est : quid ultra vexas magistrum ?</ab>
<ab  n="36"> Jesus autem audito verbo quod dicebatur, ait archisynagogo : Noli timere : tantummodo crede.</ab>
<ab  n="37"> Et non admisit quemquam se sequi nisi Petrum, et Jacobum, et Joannem fratrem Jacobi.</ab>
<ab  n="38"> Et veniunt in domum archisynagogi, et videt tumultum, et flentes, et ejulantes multum.</ab>
<ab  n="39"> Et ingressus, ait illis : Quid turbamini, et ploratis ? puella non est mortua, sed dormit.</ab>
<ab  n="40"> Et irridebant eum. Ipse vero ejectis omnibus assumit patrem, et matrem puell&#x00E6;, et qui secum erant, et ingreditur ubi puella erat jacens.</ab>
<ab  n="41"> Et tenens manum puell&#x00E6;, ait illi : Talitha cumi, quod est interpretatum : Puella (tibi dico), surge.</ab>
<ab  n="42"> Et confestim surrexit puella, et ambulabat : erat autem annorum duodecim : et obstupuerunt stupore magno.</ab>
<ab  n="43"> Et pr&#x00E6;cepit illis vehementer ut nemo id sciret : et dixit dari illi manducare.</ab>
</div>
<div type="chap" n="6">
<ab  n="1"> Et egressus inde, abiit in patriam suam : et sequebantur eum discipuli sui :</ab>
<ab  n="2"> et facto sabbato c&#x0153;pit in synagoga docere : et multi audientes admirabantur in doctrina ejus, dicentes : Unde huic h&#x00E6;c omnia ? et qu&#x00E6; est sapientia, qu&#x00E6; data est illi, et virtutes tales, qu&#x00E6; per manus ejus efficiuntur ?</ab>
<ab  n="3"> Nonne hic est faber, filius Mari&#x00E6;, frater Jacobi, et Joseph, et Jud&#x00E6;, et Simonis ? nonne et sorores ejus hic nobiscum sunt ? Et scandalizabantur in illo.</ab>
<ab  n="4"> Et dicebat illis Jesus : Quia non est propheta sine honore nisi in patria sua, et in domo sua, et in cognatione sua.</ab>
<ab  n="5"> Et non poterat ibi virtutem ullam facere, nisi paucos infirmos impositis manibus curavit :</ab>
<ab  n="6"> et mirabatur propter incredulitatem eorum, et circuibat castella in circuitu docens.&#x00B6;</ab>
<ab  n="7"> Et vocavit duodecim : et c&#x0153;pit eos mittere binos, et dabat illis potestatem spirituum immundorum.</ab>
<ab  n="8"> Et pr&#x00E6;cepit eis ne quid tollerent in via, nisi virgam tantum : non peram, non panem, neque in zona &#x00E6;s,</ab>
<ab  n="9"> sed calceatos sandaliis, et ne induerentur duabus tunicis.</ab>
<ab  n="10"> Et dicebat eis : Quocumque introieritis in domum, illic manete donec exeatis inde :</ab>
<ab  n="11"> et quicumque non receperint vos, nec audierint vos, exeuntes inde, excutite pulverem de pedibus vestris in testimonium illis.</ab>
<ab  n="12"> Et exeuntes pr&#x00E6;dicabant ut p&#x0153;nitentiam agerent :</ab>
<ab  n="13"> et d&#x00E6;monia multa ejiciebant, et ungebant oleo multos &#x00E6;gros, et sanabant.&#x00B6;</ab>
<ab  n="14"> Et audivit rex Herodes (manifestum enim factum est nomen ejus), et dicebat : Quia Joannes Baptista resurrexit a mortuis : et propterea virtutes operantur in illo.</ab>
<ab  n="15"> Alii autem dicebant : Quia Elias est ; alii vero dicebant : Quia propheta est, quasi unus ex prophetis.</ab>
<ab  n="16"> Quo audito Herodes ait : Quem ego decollavi Joannem, hic a mortuis resurrexit.</ab>
<ab  n="17"> Ipse enim Herodes misit, ac tenuit Joannem, et vinxit eum in carcere propter Herodiadem uxorem Philippi fratris sui, quia duxerat eam.</ab>
<ab  n="18"> Dicebat enim Joannes Herodi : Non licet tibi habere uxorem fratris tui.</ab>
<ab  n="19"> Herodias autem insidiabatur illi : et volebat occidere eum, nec poterat.</ab>
<ab  n="20"> Herodes enim metuebat Joannem, sciens eum virum justum et sanctum : et custodiebat eum, et audito eo multa faciebat, et libenter eum audiebat.</ab>
<ab  n="21"> Et cum dies opportunus accidisset, Herodes natalis sui c&#x0153;nam fecit principibus, et tribunis, et primis Galil&#x00E6;&#x00E6; :</ab>
<ab  n="22"> cumque introisset filia ipsius Herodiadis, et saltasset, et placuisset Herodi, simulque recumbentibus, rex ait puell&#x00E6; : Pete a me quod vis, et dabo tibi :</ab>
<ab  n="23"> et juravit illi : Quia quidquid petieris dabo tibi, licet dimidium regni mei.</ab>
<ab  n="24"> Qu&#x00E6; cum exisset, dixit matri su&#x00E6; : Quid petam ? At illa dixit : Caput Joannis Baptist&#x00E6;.</ab>
<ab  n="25"> Cumque introisset statim cum festinatione ad regem, petivit dicens : Volo ut protinus des mihi in disco caput Joannis Baptist&#x00E6;.</ab>
<ab  n="26"> Et contristatus est rex : propter jusjurandum, et propter simul discumbentes, noluit eam contristare :</ab>
<ab  n="27"> sed misso spiculatore pr&#x00E6;cepit afferri caput ejus in disco. Et decollavit eum in carcere,</ab>
<ab  n="28"> et attulit caput ejus in disco : et dedit illud puell&#x00E6;, et puella dedit matri su&#x00E6;.</ab>
<ab  n="29"> Quo audito, discipuli ejus venerunt, et tulerunt corpus ejus : et posuerunt illud in monumento.&#x00B6;</ab>
<ab  n="30"> Et convenientes Apostoli ad Jesum, renuntiaverunt ei omnia qu&#x00E6; egerant, et docuerant.</ab>
<ab  n="31"> Et ait illis : Venite seorsum in desertum locum, et requiescite pusillum. Erant enim qui veniebant et redibant multi : et nec spatium manducandi habebant.</ab>
<ab  n="32"> Et ascendentes in navim, abierunt in desertum locum seorsum.</ab>
<ab  n="33"> Et viderunt eos abeuntes, et cognoverunt multi : et pedestres de omnibus civitatibus concurrerunt illuc, et pr&#x00E6;venerunt eos.</ab>
<ab  n="34"> Et exiens vidit turbam multam Jesus : et misertus est super eos, quia erant sicut oves non habentes pastorem, et c&#x0153;pit docere multa.</ab>
<ab  n="35"> Et cum jam hora multa fieret, accesserunt discipuli ejus, dicentes : Desertus est locus hic, et jam hora pr&#x00E6;teriit :</ab>
<ab  n="36"> dimitte illos, ut euntes in proximas villas et vicos, emant sibi cibos, quos manducent.</ab>
<ab  n="37"> Et respondens ait illis : Date illis vos manducare. Et dixerunt ei : Euntes emamus ducentis denariis panes, et dabimus illis manducare.</ab>
<ab  n="38"> Et dicit eis : Quot panes habetis ? ite, et videte. Et cum cognovissent, dicunt : Quinque, et duos pisces.</ab>
<ab  n="39"> Et pr&#x00E6;cepit illis ut accumbere facerent omnes secundum contubernia super viride f&#x0153;num.</ab>
<ab  n="40"> Et discubuerunt in partes per centenos et quinquagenos.</ab>
<ab  n="41"> Et acceptis quinque panibus et duobus piscibus, intuens in c&#x00E6;lum, benedixit, et fregit panes, et dedit discipulis suis, ut ponerent ante eos : et duos pisces divisit omnibus.</ab>
<ab  n="42"> Et manducaverunt omnes, et saturati sunt.</ab>
<ab  n="43"> Et sustulerunt reliquias, fragmentorum duodecim cophinos plenos, et de piscibus.</ab>
<ab  n="44"> Erant autem qui manducaverunt quinque millia virorum.&#x00B6;</ab>
<ab  n="45"> Et statim co&#x00EB;git discipulos suos ascendere navim, ut pr&#x00E6;cederent eum trans fretum ad Bethsaidam, dum ipse dimitteret populum.</ab>
<ab  n="46"> Et cum dimisisset eos, abiit in montem orare.</ab>
<ab  n="47"> Et cum sero esset, erat navis in medio mari et ipse solus in terra.</ab>
<ab  n="48"> Et videns eos laborantes in remigando (erat enim ventus contrarius eis) et circa quartam vigiliam noctis venit ad eos ambulans supra mare : et volebat pr&#x00E6;terire eos.</ab>
<ab  n="49"> At illi ut viderunt eum ambulantem supra mare, putaverunt phantasma esse, et exclamaverunt.</ab>
<ab  n="50"> Omnes enim viderunt eum, et conturbati sunt. Et statim locutus est cum eis, et dixit eis : Confidite, ego sum : nolite timere.</ab>
<ab  n="51"> Et ascendit ad illos in navim, et cessavit ventus. Et plus magis intra se stupebant :</ab>
<ab  n="52"> non enim intellexerunt de panibus : erat enim cor eorum obc&#x00E6;catum.</ab>
<ab  n="53"> Et cum transfretassent, venerunt in terram Genesareth, et applicuerunt.</ab>
<ab  n="54"> Cumque egressi essent de navi, continuo cognoverunt eum :</ab>
<ab  n="55"> et percurrentes universam regionem illam, c&#x0153;perunt in grabatis eos, qui se male habebant, circumferre, ubi audiebant eum esse.</ab>
<ab  n="56"> Et quocumque introibat, in vicos, vel in villas aut civitates, in plateis ponebant infirmos, et deprecabantur eum, ut vel fimbriam vestimenti ejus tangerent, et quotquot tangebant eum, salvi fiebant.</ab>
</div>
<div type="chap" n="7">
<ab  n="1"> Et conveniunt ad eum pharis&#x00E6;i, et quidam de scribis, venientes ab Jerosolymis.</ab>
<ab  n="2"> Et cum vidissent quosdam ex discipulis ejus communibus manibus, id est non lotis, manducare panes, vituperaverunt.</ab>
<ab  n="3"> Pharis&#x00E6;i enim, et omnes Jud&#x00E6;i, nisi crebro laverint manus, non manducant, tenentes traditionem seniorum :</ab>
<ab  n="4"> et a foro nisi baptizentur, non comedunt : et alia multa sunt, qu&#x00E6; tradita sunt illis servare, baptismata calicum, et urceorum, et &#x00E6;ramentorum, et lectorum :</ab>
<ab  n="5"> et interrogabant eum pharis&#x00E6;i et scrib&#x00E6; : Quare discipuli tui non ambulant juxta traditionem seniorum, sed communibus manibus manducant panem ?</ab>
<ab  n="6"> At ille respondens, dixit eis : Bene prophetavit Isaias de vobis hypocritis, sicut scriptum est : [Populus hic labiis me honorat,/ cor autem eorum longe est a me :/</ab>
<ab  n="7"> in vanum autem me colunt,/ docentes doctrinas, et pr&#x00E6;cepta hominum.]</ab>
<ab  n="8"> Relinquentes enim mandatum Dei, tenetis traditionem hominum, baptismata urceorum et calicum : et alia similia his facitis multa.</ab>
<ab  n="9"> Et dicebat illis : Bene irritum facitis pr&#x00E6;ceptum Dei, ut traditionem vestram servetis.</ab>
<ab  n="10"> Moyses enim dixit : Honora patrem tuum, et matrem tuam. Et : Qui maledixerit patri, vel matri, morte moriatur.</ab>
<ab  n="11"> Vos autem dicitis : Si dixerit homo patri, aut matri, Corban (quod est donum) quodcumque ex me, tibi profuerit :</ab>
<ab  n="12"> et ultra non dimittitis eum quidquam facere patri suo, aut matri,</ab>
<ab  n="13"> rescindentes verbum Dei per traditionem vestram, quam tradidistis : et similia hujusmodi multa facitis.&#x00B6;</ab>
<ab  n="14"> Et advocans iterum turbam, dicebat illis : Audite me omnes, et intelligite.</ab>
<ab  n="15"> Nihil est extra hominem introiens in eum, quod possit eum coinquinare, sed qu&#x00E6; de homine procedunt illa sunt qu&#x00E6; communicant hominem.</ab>
<ab  n="16"> Si quis habet aures audiendi, audiat.</ab>
<ab  n="17"> Et cum introisset in domum a turba, interrogabant eum discipuli ejus parabolam.</ab>
<ab  n="18"> Et ait illis : Sic et vos imprudentes estis ? Non intelligitis quia omne extrinsecus introiens in hominem, non potest eum communicare :</ab>
<ab  n="19"> quia non intrat in cor ejus, sed in ventrum vadit, et in secessum exit, purgans omnes escas ?</ab>
<ab  n="20"> Dicebat autem, quoniam qu&#x00E6; de homine exeunt, illa communicant hominem.</ab>
<ab  n="21"> Ab intus enim de corde hominum mal&#x00E6; cogitationes procedunt, adulteria, fornicationes, homicidia,</ab>
<ab  n="22"> furta, avariti&#x00E6;, nequiti&#x00E6;, dolus, impudiciti&#x00E6;, oculus malus, blasphemia, superbia, stultitia.</ab>
<ab  n="23"> Omnia h&#x00E6;c mala ab intus procedunt, et communicant hominem.&#x00B6;</ab>
<ab  n="24"> Et inde surgens abiit in fines Tyri et Sidonis : et ingressus domum, neminem voluit scire, et non potuit latere.</ab>
<ab  n="25"> Mulier enim statim ut audivit de eo, cujus filia habebat spiritum immundum, intravit, et procidit ad pedes ejus.</ab>
<ab  n="26"> Erat enim mulier gentilis, Syroph&#x0153;nissa genere. Et rogabat eum ut d&#x00E6;monium ejiceret de filia ejus.</ab>
<ab  n="27"> Qui dixit illi : Sine prius saturari filios : non est enim bonum sumere panem filiorum, et mittere canibus.</ab>
<ab  n="28"> At illa respondit, et dixit illi : Utique Domine, nam et catelli comedunt sub mensa de micis puerorum.</ab>
<ab  n="29"> Et ait illi : Propter hunc sermonem vade : exiit d&#x00E6;monium a filia tua.</ab>
<ab  n="30"> Et cum abiisset domum suam, invenit puellam jacentem supra lectum, et d&#x00E6;monium exiisse.&#x00B6;</ab>
<ab  n="31"> Et iterum exiens de finibus Tyri, venit per Sidonem ad mare Galil&#x00E6;&#x00E6; inter medios fines Decapoleos.</ab>
<ab  n="32"> Et adducunt ei surdum, et mutum, et deprecabantur eum, ut imponat illi manum.</ab>
<ab  n="33"> Et apprehendens eum de turba seorsum, misit digitos suos in auriculas ejus : et exspuens, tetigit linguam ejus :</ab>
<ab  n="34"> et suspiciens in c&#x00E6;lum, ingemuit, et ait illi : Ephphetha, quod est, Adaperire.</ab>
<ab  n="35"> Et statim apert&#x00E6; sunt aures ejus, et solutum est vinculum lingu&#x00E6; ejus, et loquebatur recte.</ab>
<ab  n="36"> Et pr&#x00E6;cepit illis ne cui dicerent. Quanto autem eis pr&#x00E6;cipiebat, tanto magis plus pr&#x00E6;dicabant :</ab>
<ab  n="37"> et eo amplius admirabantur, dicentes : Bene omnia fecit : et surdos fecit audire, et mutos loqui.</ab>
</div>
<div type="chap" n="8">
<ab  n="1"> In diebus illis iterum cum turba multa esset, nec haberent quod manducarent, convocatis discipulis, ait illis :</ab>
<ab  n="2"> Misereor super turbam : quia ecce jam triduo sustinent me, nec habent quod manducent :</ab>
<ab  n="3"> et si dimisero eos jejunos in domum suam, deficient in via : quidam enim ex eis de longe venerunt.</ab>
<ab  n="4"> Et responderunt ei discipuli sui : Unde illos quis poterit saturare panibus in solitudine ?</ab>
<ab  n="5"> Et interrogavit eos : Quot panes habetis ? Qui dixerunt : Septem.</ab>
<ab  n="6"> Et pr&#x00E6;cepit turb&#x00E6; discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turb&#x00E6;.</ab>
<ab  n="7"> Et habebant pisciculos paucos : et ipsos benedixit, et jussit apponi.</ab>
<ab  n="8"> Et manducaverunt, et saturati sunt, et sustulerunt quod superaverat de fragmentis, septem sportas.</ab>
<ab  n="9"> Erant autem qui manducaverunt, quasi quatuor millia : et dimisit eos.&#x00B6;</ab>
<ab  n="10"> Et statim ascendens navim cum discipulis suis, venit in partes Dalmanutha.</ab>
<ab  n="11"> Et exierunt pharis&#x00E6;i, et c&#x0153;perunt conquirere cum eo, qu&#x00E6;rentes ab illo signum de c&#x00E6;lo, tentantes eum.</ab>
<ab  n="12"> Et ingemiscens spiritu, ait : Quid generatio ista signum qu&#x00E6;rit ? Amen dico vobis, si dabitur generationi isti signum.</ab>
<ab  n="13"> Et dimittens eos, ascendit iterum navim et abiit trans fretum.&#x00B6;</ab>
<ab  n="14"> Et obliti sunt panes sumere : et nisi unum panem non habebant secum in navi.</ab>
<ab  n="15"> Et pr&#x00E6;cipiebat eis, dicens : Videte, et cavete a fermento pharis&#x00E6;orum, et fermento Herodis.</ab>
<ab  n="16"> Et cogitabant ad alterutrum, dicentes : quia panes non habemus.</ab>
<ab  n="17"> Quo cognito, ait illis Jesus : Quid cogitatis, quia panes non habetis ? nondum cognoscetis nec intelligitis ? adhuc c&#x00E6;catum habetis cor vestrum ?</ab>
<ab  n="18"> oculos habentes non videtis ? et aures habentes non auditis ? nec recordamini,</ab>
<ab  n="19"> quando quinque panes fregi in quinque millia : quot cophinos fragmentorum plenos sustulistis ? Dicunt ei : Duodecim.</ab>
<ab  n="20"> Quando et septem panes in quatuor millia : quot sportas fragmentorum tulistis ? Et dicunt ei : Septem.</ab>
<ab  n="21"> Et dicebat eis : Quomodo nondum intelligitis ?&#x00B6;</ab>
<ab  n="22"> Et veniunt Bethsaidam, et adducunt ei c&#x00E6;cum, et rogabant eum ut illum tangeret.</ab>
<ab  n="23"> Et apprehensa manu c&#x00E6;ci, eduxit eum extra vicum : et exspuens in oculos ejus impositis manibus suis, interrogavit eum si quid videret.</ab>
<ab  n="24"> Et aspiciens, ait : Video homines velut arbores ambulantes.</ab>
<ab  n="25"> Deinde iterum imposuit manus super oculos ejus : et c&#x0153;pit videre : et restitutus est ita ut clare videret omnia.</ab>
<ab  n="26"> Et misit illum in domum suam, dicens : Vade in domum tuam : et si in vicum introieris, nemini dixeris.&#x00B6;</ab>
<ab  n="27"> Et egressus est Jesus, et discipuli ejus in castella C&#x00E6;sare&#x00E6; Philippi : et in via interrogabat discipulos suos, dicens eis : Quem me dicunt esse homines ?</ab>
<ab  n="28"> Qui responderunt illi, dicentes : Joannem Baptistam, alii Eliam, alii vero quasi unum de prophetis.</ab>
<ab  n="29"> Tunc dicit illis : Vos vero quem me esse dicitis ? Respondens Petrus, ait ei : Tu es Christus.</ab>
<ab  n="30"> Et comminatus est eis, ne cui dicerent de illo.&#x00B6;</ab>
<ab  n="31"> Et c&#x0153;pit docere eos quoniam oportet Filium hominis pati multa, et reprobari a senioribus, et a summis sacerdotibus et scribis, et occidi : et post tres dies resurgere.</ab>
<ab  n="32"> Et palam verbum loquebatur. Et apprehendens eum Petrus, c&#x0153;pit increpare eum.</ab>
<ab  n="33"> Qui conversus, et videns discipulos suos, comminatus est Petro, dicens : Vade retro me Satana, quoniam non sapis qu&#x00E6; Dei sunt, sed qu&#x00E6; sunt hominum.&#x00B6;</ab>
<ab  n="34"> Et convocata turba cum discipulis suis, dixit eis : Si quis vult me sequi, deneget semetipsum : et tollat crucem suam, et sequatur me.</ab>
<ab  n="35"> Qui enim voluerit animam suam salvam facere, perdet eam : qui autem perdiderit animam suam propter me, et Evangelium, salvam faciet eam.</ab>
<ab  n="36"> Quid enim proderit homini, si lucretur mundum totum et detrimentum anim&#x00E6; su&#x00E6; faciat ?</ab>
<ab  n="37"> Aut quid dabit homo commutationis pro anima sua ?</ab>
<ab  n="38"> Qui enim me confusus fuerit, et verba mea in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis.</ab>
<ab  n="39"> Et dicebat illis : Amen dico vobis, quia sunt quidam de hic stantibus, qui non gustabunt mortem donec videant regnum Dei veniens in virtute.</ab>
</div>
<div type="chap" n="9">
<ab  n="1"> Et post dies sex assumit Jesus Petrum, et Jacobum, et Joannem, et ducit illos in montem excelsum seorsum solos, et transfiguratus est coram ipsis.</ab>
<ab  n="2"> Et vestimenta ejus facta sunt splendentia, et candida nimis velut nix, qualia fullo non potest super terram candida facere.</ab>
<ab  n="3"> Et apparuit illis Elias cum Moyse : et erant loquentes cum Jesu.</ab>
<ab  n="4"> Et respondens Petrus, ait Jesu : Rabbi, bonum est nos hic esse : et faciamus tria tabernacula, tibi unum, et Moysi unum, et Eli&#x00E6; unum.</ab>
<ab  n="5"> Non enim sciebat quid diceret : erant enim timore exterriti.</ab>
<ab  n="6"> Et facta est nubes obumbrans eos : et venit vox de nube, dicens : Hic est Filius meus carissimus : audite illum.</ab>
<ab  n="7"> Et statim circumspicientes, neminem amplius viderunt, nisi Jesum tantum secum.</ab>
<ab  n="8"> Et descendentibus illis de monte, pr&#x00E6;cepit illis ne cuiquam qu&#x00E6; vidissent, narrarent : nisi cum Filius hominis a mortuis resurrexerit.</ab>
<ab  n="9"> Et verbum continuerunt apud se : conquirentes quid esset, cum a mortuis resurrexerit.</ab>
<ab  n="10"> Et interrogabant eum, dicentes : Quid ergo dicunt pharis&#x00E6;i et scrib&#x00E6;, quia Eliam oportet venire primum ?</ab>
<ab  n="11"> Qui respondens, ait illis : Elias cum venerit primo, restituet omnia : et quomodo scriptum est in Filium hominis, ut multa patiatur et contemnatur.</ab>
<ab  n="12"> Sed dico vobis quia et Elias venit (et fecerunt illi qu&#x00E6;cumque voluerunt) sicut scriptum est de eo.&#x00B6;</ab>
<ab  n="13"> Et veniens ad discipulos suos, vidit turbam magnam circa eos, et scribas conquirentes cum illis.</ab>
<ab  n="14"> Et confestim omnis populus videns Jesum, stupefactus est, et expaverunt, et accurrentes salutabant eum.</ab>
<ab  n="15"> Et interrogavit eos : Quid inter vos conquiritis ?</ab>
<ab  n="16"> Et respondens unus de turba, dixit : Magister, attuli filium meum ad te habentem spiritum mutum :</ab>
<ab  n="17"> qui ubicumque eum apprehenderit, allidit illum, et spumat, et stridet dentibus, et arescit : et dixi discipulis tuis ut ejicerent illum, et non potuerunt.</ab>
<ab  n="18"> Qui respondens eis, dixit : O generatio incredula, quamdiu apud vos ero ? quamdiu vos patiar ? afferte illum ad me.</ab>
<ab  n="19"> Et attulerunt eum. Et cum vidisset eum, statim spiritus conturbavit illum : et elisus in terram, volutabatur spumans.</ab>
<ab  n="20"> Et interrogavit patrem ejus : Quantum temporis est ex quo ei hoc accidit ? At ille ait : Ab infantia :</ab>
<ab  n="21"> et frequenter eum in ignem, et in aquas misit ut eum perderet : sed si quid potes, adjuva nos, misertus nostri.</ab>
<ab  n="22"> Jesus autem ait illi : Si potes credere, omnia possibilia sunt credenti.</ab>
<ab  n="23"> Et continuo exclamans pater pueri, cum lacrimis aiebat : Credo, Domine ; adjuva incredulitatem meam.</ab>
<ab  n="24"> Et cum videret Jesus concurrentem turbam, comminatus est spiritui immundo, dicens illi : Surde et mute spiritus, ego pr&#x00E6;cipio tibi, exi ab eo : et amplius ne intro&#x00EB;as in eum.</ab>
<ab  n="25"> Et exclamans, et multum discerpens eum, exiit ab eo, et factus est sicut mortuus, ita ut multi dicerent : Quia mortuus est.</ab>
<ab  n="26"> Jesus autem tenens manum ejus elevavit eum, et surrexit.</ab>
<ab  n="27"> Et cum introisset in domum, discipuli ejus secreto interrogabant eum : Quare nos non potuimus ejicere eum ?</ab>
<ab  n="28"> Et dixit illis : Hoc genus in nullo potest exire, nisi in oratione et jejunio.</ab>
<ab  n="29"> Et inde profecti pr&#x00E6;tergrediebantur Galil&#x00E6;am : nec volebat quemquam scire.&#x00B6;</ab>
<ab  n="30"> Docebat autem discipulos suos, et dicebat illis : Quoniam Filius hominis tradetur in manus hominum, et occident eum, et occisus tertia die resurget.</ab>
<ab  n="31"> At illi ignorabant verbum : et timebant interrogare eum.&#x00B6;</ab>
<ab  n="32"> Et venerunt Capharnaum. Qui cum domi essent, interrogabat eos : Quid in via tractabatis ?</ab>
<ab  n="33"> At illi tacebant : siquidem in via inter se disputaverunt : quis eorum major esset.</ab>
<ab  n="34"> Et residens vocavit duodecim, et ait illis : Si quis vult primus esse, erit omnium novissimus, et omnium minister.</ab>
<ab  n="35"> Et accipiens puerum, statuit eum in medio eorum : quem cum complexus esset, ait illis :</ab>
<ab  n="36"> Quisquis unum ex hujusmodi pueris receperit in nomine meo, me recipit : et quicumque me susceperit, non me suscipit, sed eum qui misit me.&#x00B6;</ab>
<ab  n="37"> Respondit illi Joannes, dicens : Magister, vidimus quemdam in nomine tuo ejicientem d&#x00E6;monia, qui non sequitur nos, et prohibuimus eum.</ab>
<ab  n="38"> Jesus autem ait : Nolite prohibere eum : nemo est enim qui faciat virtutem in nomine meo, et possit cito male loqui de me :</ab>
<ab  n="39"> qui enim non est adversum vos, pro vobis est.</ab>
<ab  n="40"> Quisquis enim potum dederit vobis calicem aqu&#x00E6; in nomine meo, quia Christi estis : amen dico vobis, non perdet mercedem suam.&#x00B6;</ab>
<ab  n="41"> Et quisquis scandalizaverit unum ex his pusillis credentibus in me : bonum est ei magis si circumdaretur mola asinaria collo ejus, et in mare mitteretur.</ab>
<ab  n="42"> Et si scandalizaverit te manus tua, abscide illam : bonum est tibi debilem introire in vitam, quam duas manus habentem ire in gehennam, in ignem inextinguibilem,</ab>
<ab  n="43"> ubi vermis eorum non moritur, et ignis non extinguitur.</ab>
<ab  n="44"> Et si pes tuus te scandalizat, amputa illum : bonum est tibi claudum introire in vitam &#x00E6;ternam, quam duos pedes habentem mitti in gehennam ignis inextinguibilis,</ab>
<ab  n="45"> ubi vermis eorum non moritur, et ignis non extinguitur.</ab>
<ab  n="46"> Quod si oculus tuus scandalizat te, ejice eum : bonum est tibi luscum introire in regnum Dei, quam duos oculos habentem mitti in gehennam ignis,</ab>
<ab  n="47"> ubi vermis eorum non moritur, et ignis non extinguitur.</ab>
<ab  n="48"> Omnis enim igne salietur, et omnis victima sale salietur.</ab>
<ab  n="49"> Bonum est sal : quod si sal insulsum fuerit, in quo illud condietis ? Habete in vobis sal, et pacem habete inter vos.</ab>
</div>
<div type="chap" n="10">
<ab  n="1"> Et inde exsurgens venit in fines Jud&#x00E6;&#x00E6; ultra Jordanem : et conveniunt iterum turb&#x00E6; ad eum : et sicut consueverat, iterum docebat illos.</ab>
<ab  n="2"> Et accedentes pharis&#x00E6;i interrogabant eum : Si licet viro uxorem dimittere : tentantes eum.</ab>
<ab  n="3"> At ille respondens, dixit eis : Quid vobis pr&#x00E6;cepit Moyses ?</ab>
<ab  n="4"> Qui dixerunt : Moyses permisit libellum repudii scribere, et dimittere.</ab>
<ab  n="5"> Quibus respondens Jesus, ait : Ad duritiam cordis vestri scripsit vobis pr&#x00E6;ceptum istud :</ab>
<ab  n="6"> ab initio autem creatur&#x00E6; masculum et feminam fecit eos Deus.</ab>
<ab  n="7"> Propter hoc relinquet homo patrem suum et matrem, et adh&#x00E6;rebit ad uxorem suam :</ab>
<ab  n="8"> et erunt duo in carne una. Itaque jam non sunt duo, sed una caro.</ab>
<ab  n="9"> Quod ergo Deus conjunxit, homo non separet.</ab>
<ab  n="10"> Et in domo iterum discipuli ejus de eodem interrogaverunt eum.</ab>
<ab  n="11"> Et ait illis : Quicumque dimiserit uxorem suam, et aliam duxerit, adulterium committit super eam.</ab>
<ab  n="12"> Et si uxor dimiserit virum suum, et alii nupserit, m&#x0153;chatur.&#x00B6;</ab>
<ab  n="13"> Et offerebant illi parvulos ut tangeret illos. Discipuli autem comminabantur offerentibus.</ab>
<ab  n="14"> Quos cum videret Jesus, indigne tulit, et ait illis : Sinite parvulos venire ad me, et ne prohibueritis eos : talium enim est regnum Dei.</ab>
<ab  n="15"> Amen dico vobis : Quisquis non receperit regnum Dei velut parvulus, non intrabit in illud.</ab>
<ab  n="16"> Et complexans eos, et imponens manus super illos, benedicebat eos.&#x00B6;</ab>
<ab  n="17"> Et cum egressus esset in viam, procurrens quidam genu flexo ante eum, rogabat eum : Magister bone, quid faciam ut vitam &#x00E6;ternam percipiam ?</ab>
<ab  n="18"> Jesus autem dixit ei : Quid me dicis bonum ? nemo bonus, nisi unus Deus.</ab>
<ab  n="19"> Pr&#x00E6;cepta nosti : ne adulteres, ne occidas, ne fureris, ne falsum testimonium dixeris, ne fraudem feceris, honora patrem tuum et matrem.</ab>
<ab  n="20"> At ille respondens, ait illi : Magister, h&#x00E6;c omnia observavi a juventute mea.</ab>
<ab  n="21"> Jesus autem intuitus eum, dilexit eum, et dixit ei : Unum tibi deest : vade, qu&#x00E6;cumque habes vende, et da pauperibus, et habebis thesaurum in c&#x00E6;lo : et veni, sequere me.</ab>
<ab  n="22"> Qui contristatus in verbo, abiit m&#x0153;rens : erat enim habens multas possessiones.</ab>
<ab  n="23"> Et circumspiciens Jesus, ait discipulis suis : Quam difficile qui pecunias habent, in regnum Dei introibunt !</ab>
<ab  n="24"> Discipuli autem obstupescebant in verbis ejus. At Jesus rursus respondens ait illis : Filioli, quam difficile est, confidentes in pecuniis, in regnum Dei introire !</ab>
<ab  n="25"> Facilius est camelum per foramen acus transire, quam divitem intrare in regnum Dei.</ab>
<ab  n="26"> Qui magis admirabantur, dicentes ad semetipsos : Et quis potest salvus fieri ?</ab>
<ab  n="27"> Et intuens illos Jesus, ait : Apud homines impossibile est, sed non apud Deum : omnia enim possibilia sunt apud Deum.&#x00B6;</ab>
<ab  n="28"> Et c&#x0153;pit ei Petrus dicere : Ecce nos dimisimus omnia, et secuti sumus te.</ab>
<ab  n="29"> Respondens Jesus, ait : Amen dico vobis : Nemo est qui reliquerit domum, aut fratres, aut sorores, aut patrem, aut matrem, aut filios, aut agros propter me et propter Evangelium,</ab>
<ab  n="30"> qui non accipiat centies tantum, nunc in tempore hoc : domos, et fratres, et sorores, et matres, et filios, et agros, cum persecutionibus, et in s&#x00E6;culo futuro vitam &#x00E6;ternam.</ab>
<ab  n="31"> Multi autem erunt primi novissimi, et novissimi primi.&#x00B6;</ab>
<ab  n="32"> Erant autem in via ascendentes Jerosolymam : et pr&#x00E6;cedebat illos Jesus, et stupebant : et sequentes timebant. Et assumens iterum duodecim, c&#x0153;pit illis dicere qu&#x00E6; essent ei eventura.</ab>
<ab  n="33"> Quia ecce ascendimus Jerosolymam, et Filius hominis tradetur principibus sacerdotum, et scribis, et senioribus, et damnabunt eum morte, et tradent eum gentibus :</ab>
<ab  n="34"> et illudent ei, et conspuent eum, et flagellabunt eum, et interficient eum : et tertia die resurget.&#x00B6;</ab>
<ab  n="35"> Et accedunt ad eum Jacobus et Joannes filii Zebed&#x00E6;i, dicentes : Magister, volumus ut quodcumque petierimus, facias nobis.</ab>
<ab  n="36"> At ille dixit eis : Quid vultis ut faciam vobis ?</ab>
<ab  n="37"> Et dixerunt : Da nobis ut unus ad dexteram tuam, et alius ad sinistram tuam sedeamus in gloria tua.</ab>
<ab  n="38"> Jesus autem ait eis : Nescitis quid petatis : potestis bibere calicem, quem ego bibo, aut baptismo, quo ego baptizor, baptizari ?</ab>
<ab  n="39"> At illi dixerunt ei : Possumus. Jesus autem ait eis : Calicem quidem, quem ego bibo, bibetis ; et baptismo, quo ego baptizor, baptizabimini :</ab>
<ab  n="40"> sedere autem ad dexteram meam, vel ad sinistram, non est meum dare vobis, sed quibus paratum est.</ab>
<ab  n="41"> Et audientes decem, c&#x0153;perunt indignari de Jacobo et Joanne.</ab>
<ab  n="42"> Jesus autem vocans eos, ait illis : Scitis quia hi, qui videntur principari gentibus, dominantur eis : et principes eorum potestatem habent ipsorum.</ab>
<ab  n="43"> Non ita est autem in vobis, sed quicumque voluerit fieri major, erit vester minister :</ab>
<ab  n="44"> et quicumque voluerit in vobis primus esse, erit omnium servus.</ab>
<ab  n="45"> Nam et Filius hominis non venit ut ministraretur ei, sed ut ministraret, et daret animam suam redemptionem pro multis.&#x00B6;</ab>
<ab  n="46"> Et veniunt Jericho : et proficiscente eo de Jericho, et discipulis ejus, et plurima multitudine, filius Tim&#x00E6;i Bartim&#x00E6;us c&#x00E6;cus, sedebat juxta viam mendicans.</ab>
<ab  n="47"> Qui cum audisset quia Jesus Nazarenus est, c&#x0153;pit clamare, et dicere : Jesu fili David, miserere mei.</ab>
<ab  n="48"> Et comminabantur ei multi ut taceret. At ille multo magis clamabat : Fili David, miserere mei.</ab>
<ab  n="49"> Et stans Jesus pr&#x00E6;cepit illum vocari. Et vocant c&#x00E6;cum, dicentes ei : Anim&#x00E6;quior esto : surge, vocat te.</ab>
<ab  n="50"> Qui projecto vestimento suo exiliens, venit ad eum.</ab>
<ab  n="51"> Et respondens Jesus dixit illi : Quid tibi vis faciam ? C&#x00E6;cus autem dixit ei : Rabboni, ut videam.</ab>
<ab  n="52"> Jesus autem ait illi : Vade, fides tua te salvum fecit. Et confestim vidit, et sequebatur eum in via.</ab>
</div>
<div type="chap" n="11">
<ab  n="1"> Et cum appropinquarent Jerosolym&#x00E6; et Bethani&#x00E6; ad montem Olivarum, mittit duos ex discipulis suis,</ab>
<ab  n="2"> et ait illis : Ite in castellum, quod contra vos est, et statim intro&#x00EB;untes illuc, invenietis pullum ligatum, super quem nemo adhuc hominum sedit : solvite illum, et adducite.</ab>
<ab  n="3"> Et si quis vobis dixerit : Quid facitis ? dicite, quia Domino necessarius est : et continuo illum dimittet huc.</ab>
<ab  n="4"> Et abeuntes invenerunt pullum ligatum ante januam foris in bivio : et solvunt eum.</ab>
<ab  n="5"> Et quidam de illic stantibus dicebant illis : Quid facitis solventes pullum ?</ab>
<ab  n="6"> Qui dixerunt eis sicut pr&#x00E6;ceperat illis Jesus, et dimiserunt eis.</ab>
<ab  n="7"> Et duxerunt pullum ad Jesum : et imponunt illi vestimenta sua, et sedit super eum.</ab>
<ab  n="8"> Multi autem vestimenta sua straverunt in via : alii autem frondes c&#x00E6;debant de arboribus, et sternebant in via.</ab>
<ab  n="9"> Et qui pr&#x00E6;ibant, et qui sequebantur, clamabant, dicentes : Hosanna : benedictus qui venit in nomine Domini :</ab>
<ab  n="10"> benedictum quod venit regnum patris nostri David : hosanna in excelsis.</ab>
<ab  n="11"> Et introivit Jerosolymam in templum : et circumspectis omnibus, cum jam vespera esset hora, exiit in Bethaniam cum duodecim.&#x00B6;</ab>
<ab  n="12"> Et alia die cum exirent a Bethania, esuriit.</ab>
<ab  n="13"> Cumque vidisset a longe ficum habentem folia, venit si quid forte inveniret in ea : et cum venisset ad eam, nihil invenit pr&#x00E6;ter folia : non enim erat tempus ficorum.</ab>
<ab  n="14"> Et respondens dixit ei : Jam non amplius in &#x00E6;ternum ex te fructum quisquam manducet. Et audiebant discipuli ejus.&#x00B6;</ab>
<ab  n="15"> Et veniunt in Jerosolymam. Et cum introisset in templum, c&#x0153;pit ejicere vendentes et ementes in templo : et mensas numulariorum, et cathedras vendentium columbas evertit :</ab>
<ab  n="16"> et non sinebat ut quisquam transferret vas per templum :</ab>
<ab  n="17"> et docebat, dicens eis : Nonne scriptum est : Quia domus mea, domus orationis vocabitur omnibus gentibus ? vos autem fecistis eam speluncam latronum.</ab>
<ab  n="18"> Quo audito principes sacerdotum et scrib&#x00E6;, qu&#x00E6;rebant quomodo eum perderent : timebant enim eum, quoniam universa turba admirabatur super doctrina ejus.</ab>
<ab  n="19"> Et cum vespera facta esset, egrediebatur de civitate.&#x00B6;</ab>
<ab  n="20"> Et cum mane transirent, viderunt ficum aridam factam a radicibus.</ab>
<ab  n="21"> Et recordatus Petrus, dixit ei : Rabbi, ecce ficus, cui maledixisti, aruit.</ab>
<ab  n="22"> Et respondens Jesus ait illis : Habete fidem Dei.</ab>
<ab  n="23"> Amen dico vobis, quia quicumque dixerit huic monti : Tollere, et mittere in mare, et non h&#x00E6;sitaverit in corde suo, sed crediderit, quia quodcumque dixerit fiat, fiet ei.</ab>
<ab  n="24"> Propterea dico vobis, omnia qu&#x00E6;cumque orantes petitis, credite quia accipietis, et evenient vobis.</ab>
<ab  n="25"> Et cum stabitis ad orandum, dimittite si quid habetis adversus aliquem : ut et Pater vester, qui in c&#x00E6;lis est, dimittat vobis peccata vestra.</ab>
<ab  n="26"> Quod si vos non dimiseritis : nec Pater vester, qui in c&#x00E6;lis est, dimittet vobis peccata vestra.&#x00B6;</ab>
<ab  n="27"> Et veniunt rursus Jerosolymam. Et cum ambularet in templo, accedunt ad eum summi sacerdotes, et scrib&#x00E6;, et seniores :</ab>
<ab  n="28"> et dicunt ei : In qua potestate h&#x00E6;c facis ? et quis dedit tibi hanc potestatem ut ista facias ?</ab>
<ab  n="29"> Jesus autem respondens, ait illis : Interrogabo vos et ego unum verbum, et respondete mihi : et dicam vobis in qua potestate h&#x00E6;c faciam.</ab>
<ab  n="30"> Baptismus Joannis, de c&#x00E6;lo erat, an ex hominibus ? Respondete mihi.</ab>
<ab  n="31"> At illi cogitabant secum, dicentes : Si dixerimus : De c&#x00E6;lo, dicet : Quare ergo non credidistis ei ?</ab>
<ab  n="32"> Si dixerimus : Ex hominibus, timemus populum : omnes enim habebant Joannem quia vere propheta esset.</ab>
<ab  n="33"> Et respondentes dicunt Jesu : Nescimus. Et respondens Jesus ait illis : Neque ego dico vobis in qua potestate h&#x00E6;c faciam.</ab>
</div>
<div type="chap" n="12">
<ab  n="1"> Et c&#x0153;pit illis in parabolis loqui : Vineam pastinavit homo, et circumdedit sepem, et fodit lacum, et &#x00E6;dificavit turrim, et locavit eam agricolis, et peregre profectus est.</ab>
<ab  n="2"> Et misit ad agricolas in tempore servum ut ab agricolis acciperet de fructu vine&#x00E6;.</ab>
<ab  n="3"> Qui apprehensum eum ceciderunt, et dimiserunt vacuum.</ab>
<ab  n="4"> Et iterum misit ad illos alium servum : et illum in capite vulneraverunt, et contumeliis affecerunt.</ab>
<ab  n="5"> Et rursum alium misit, et illum occiderunt : et plures alios : quosdam c&#x00E6;dentes, alios vero occidentes.</ab>
<ab  n="6"> Adhuc ergo unum habens filium carissimum, et illum misit ad eos novissimum, dicens : Quia reverebuntur filium meum.</ab>
<ab  n="7"> Coloni autem dixerunt ad invicem : Hic est h&#x00E6;res : venite, occidamus eum : et nostra erit h&#x00E6;reditas.</ab>
<ab  n="8"> Et apprehendentes eum, occiderunt : et ejecerunt extra vineam.</ab>
<ab  n="9"> Quid ergo faciet dominus vine&#x00E6; ? Veniet, et perdet colonos, et dabit vineam aliis.</ab>
<ab  n="10"> Nec scripturam hanc legistis : Lapidem quem reprobaverunt &#x00E6;dificantes, hic factus est in caput anguli :</ab>
<ab  n="11"> a Domino factum est istud, et est mirabile in oculis nostris ?</ab>
<ab  n="12"> Et qu&#x00E6;rebant eum tenere : et timuerunt turbam : cognoverunt enim quoniam ad eos parabolam hanc dixerit. Et relicto eo abierunt.&#x00B6;</ab>
<ab  n="13"> Et mittunt ad eum quosdam ex pharis&#x00E6;is, et herodianis, ut eum caperent in verbo.</ab>
<ab  n="14"> Qui venientes dicunt ei : Magister, scimus quia verax es, et non curas quemquam : nec enim vides in faciem hominum, sed in veritate viam Dei doces. Licet dari tributum C&#x00E6;sari, an non dabimus ?</ab>
<ab  n="15"> Qui sciens versutiam illorum, ait illis : Quid me tentatis ? afferte mihi denarium ut videam.</ab>
<ab  n="16"> At illi attulerunt ei. Et ait illis : Cujus est imago h&#x00E6;c, et inscriptio ? Dicunt ei : C&#x00E6;saris.</ab>
<ab  n="17"> Respondens autem Jesus dixit illis : Reddite igitur qu&#x00E6; sunt C&#x00E6;saris, C&#x00E6;sari : et qu&#x00E6; sunt Dei, Deo. Et mirabantur super eo.&#x00B6;</ab>
<ab  n="18"> Et venerunt ad eum sadduc&#x00E6;i, qui dicunt resurrectionem non esse : et interrogabant eum, dicentes :</ab>
<ab  n="19"> Magister, Moyses nobis scripsit, ut si cujus frater mortuus fuerit, et dimiserit uxorem, et filios non reliquerit, accipiat frater ejus uxorem ipsius, et resuscitet semen fratri suo.</ab>
<ab  n="20"> Septem ergo fratres erant : et primus accepit uxorem, et mortuus est non relicto semine.</ab>
<ab  n="21"> Et secundus accepit eam, et mortuus est : et nec iste reliquit semen. Et tertius similiter.</ab>
<ab  n="22"> Et acceperunt eam similiter septem : et non reliquerunt semen. Novissima omnium defuncta est et mulier.</ab>
<ab  n="23"> In resurrectione ergo cum resurrexerint, cujus de his erit uxor ? septem enim habuerunt eam uxorem.</ab>
<ab  n="24"> Et respondens Jesus, ait illis : Nonne ideo erratis, non scientes Scripturas, neque virtutem Dei ?</ab>
<ab  n="25"> Cum enim a mortuis resurrexerint, neque nubent, neque nubentur, sed sunt sicut angeli in c&#x00E6;lis.</ab>
<ab  n="26"> De mortuis autem quod resurgant, non legistis in libro Moysi, super rubum, quomodo dixerit illi Deus, inquiens : Ego sum Deus Abraham, et Deus Isaac, et Deus Jacob ?</ab>
<ab  n="27"> Non est Deus mortuorum, sed vivorum. Vos ergo multum erratis.&#x00B6;</ab>
<ab  n="28"> Et accessit unus de scribis, qui audierat illos conquirentes, et videns quoniam bene illis responderit, interrogavit eum quod esset primum omnium mandatum.</ab>
<ab  n="29"> Jesus autem respondit ei : Quia primum omnium mandatum est : Audi Isra&#x00EB;l, Dominus Deus tuus, Deus unus est :</ab>
<ab  n="30"> et diliges Dominum Deum tuum ex toto corde tuo, et ex tota anima tua, et ex tota mente tua, et ex tota virtute tua. Hoc est primum mandatum.</ab>
<ab  n="31"> Secundum autem simile est illi : Diliges proximum tuum tamquam teipsum. Majus horum aliud mandatum non est.</ab>
<ab  n="32"> Et ait illi scriba : Bene, Magister, in veritate dixisti, quia unus est Deus, et non est alius pr&#x00E6;ter eum.</ab>
<ab  n="33"> Et ut diligatur ex toto corde, et ex toto intellectu, et ex tota anima, et ex tota fortitudine, et diligere proximum tamquam seipsum, majus est omnibus holocautomatibus, et sacrificiis.</ab>
<ab  n="34"> Jesus autem videns quod sapienter respondisset, dixit illi : Non es longe a regno Dei. Et nemo jam audebat eum interrogare.&#x00B6;</ab>
<ab  n="35"> Et respondens Jesus dicebat, docens in templo : Quomodo dicunt scrib&#x00E6; Christum filium esse David ?</ab>
<ab  n="36"> Ipse enim David dicit in Spiritu Sancto : Dixit Dominus Domino meo : Sede a dextris meis, donec ponam inimicos tuos scabellum pedum tuorum.</ab>
<ab  n="37"> Ipse ergo David dicit eum Dominum, et unde est filius ejus ? Et multa turba eum libenter audivit.</ab>
<ab  n="38"> Et dicebat eis in doctrina sua : Cavete a scribis, qui volunt in stolis ambulare, et salutari in foro,</ab>
<ab  n="39"> et in primis cathedris sedere in synagogis, et primos discubitus in c&#x0153;nis :</ab>
<ab  n="40"> qui devorant domos viduarum sub obtentu prolix&#x00E6; orationis : hi accipient prolixius judicium.&#x00B6;</ab>
<ab  n="41"> Et sedens Jesus contra gazophylacium, aspiciebat quomodo turba jactaret &#x00E6;s in gazophylacium, et multi divites jactabant multa.</ab>
<ab  n="42"> Cum venisset autem vidua una pauper, misit duo minuta, quod est quadrans,</ab>
<ab  n="43"> et convocans discipulos suos, ait illis : Amen dico vobis, quoniam vidua h&#x00E6;c pauper plus omnibus misit, qui miserunt in gazophylacium.</ab>
<ab  n="44"> Omnes enim ex eo, quod abundabat illis, miserunt : h&#x00E6;c vero de penuria sua omnia qu&#x00E6; habuit misit totum victum suum.</ab>
</div>
<div type="chap" n="13">
<ab  n="1"> Et cum egrederetur de templo, ait illi unus ex discipulis suis : Magister, aspice quales lapides, et quales structur&#x00E6;.</ab>
<ab  n="2"> Et respondens Jesus, ait illi : Vides has omnes magnas &#x00E6;dificationes ? Non relinquetur lapis super lapidem, qui non destruatur.&#x00B6;</ab>
<ab  n="3"> Et cum sederet in monte Olivarum contra templum, interrogabant eum separatim Petrus, et Jacobus, et Joannes, et Andreas :</ab>
<ab  n="4"> Dic nobis, quando ista fient ? et quod signum erit, quando h&#x00E6;c omnia incipient consummari ?</ab>
<ab  n="5"> Et respondens Jesus c&#x0153;pit dicere illis : Videte ne quid vos seducat :</ab>
<ab  n="6"> multi enim venient in nomine meo, dicentes quia ego sum : et multos seducent.</ab>
<ab  n="7"> Cum audieritis autem bella, et opiniones bellorum, ne timueritis : oportet enim h&#x00E6;c fieri : sed nondum finis.</ab>
<ab  n="8"> Exsurget enim gens contra gentem, et regnum super regnum, et erunt terr&#x00E6;motus per loca, et fames. Initium dolorum h&#x00E6;c.&#x00B6;</ab>
<ab  n="9"> Videte autem vosmetipsos. Tradent enim vos in consiliis, et in synagogis vapulabitis, et ante pr&#x00E6;sides et reges stabitis propter me, in testimonium illis.</ab>
<ab  n="10"> Et in omnes gentes primum oportet pr&#x00E6;dicari Evangelium.</ab>
<ab  n="11"> Et cum duxerint vos tradentes, nolite pr&#x00E6;cogitare quid loquamini : sed quod datum vobis fuerit in illa hora, id loquimini : non enim vos estis loquentes, sed Spiritus Sanctus.</ab>
<ab  n="12"> Tradet autem frater fratrem in mortem, et pater filium : et consurgent filii in parentes, et morte afficient eos.</ab>
<ab  n="13"> Et eritis odio omnibus propter nomen meum. Qui autem sustinuerit in finem, hic salvus erit.&#x00B6;</ab>
<ab  n="14"> Cum autem videritis abominationem desolationis stantem, ubi non debet, qui legit, intelligat : tunc qui in Jud&#x00E6;a sunt, fugiant in montes :</ab>
<ab  n="15"> et qui super tectum, ne descendat in domum, nec intro&#x00EB;at ut tollat quid de domo sua :</ab>
<ab  n="16"> et qui in agro erit, non revertatur retro tollere vestimentum suum.</ab>
<ab  n="17"> V&#x00E6; autem pr&#x00E6;gnantibus et nutrientibus in illis diebus.&#x00B6;</ab>
<ab  n="18"> Orate vero ut hieme non fiant.</ab>
<ab  n="19"> Erunt enim dies illi tribulationes tales quales non fuerunt ab initio creatur&#x00E6;, quam condidit Deus usque nunc, neque fient.</ab>
<ab  n="20"> Et nisi breviasset Dominus dies, non fuisset salva omnis caro : sed propter electos, quos elegit, breviavit dies.</ab>
<ab  n="21"> Et tunc si quis vobis dixerit : Ecce hic est Christus, ecce illic, ne credideritis.</ab>
<ab  n="22"> Exsurgent enim pseudochristi et pseudoprophet&#x00E6;, et dabunt signa et portenta ad seducendos, si fieri potest, etiam electos.</ab>
<ab  n="23"> Vos ergo videte : ecce pr&#x00E6;dixi vobis omnia.&#x00B6;</ab>
<ab  n="24"> Sed in illis diebus, post tribulationem illam, sol contenebrabitur, et luna non dabit splendorem suum :</ab>
<ab  n="25"> et stell&#x00E6; c&#x00E6;li erunt decidentes, et virtutes, qu&#x00E6; in c&#x00E6;lis sunt, movebuntur.</ab>
<ab  n="26"> Et tunc videbunt Filium hominis venientem in nubibus cum virtute multa et gloria.</ab>
<ab  n="27"> Et tunc mittet angelos suos, et congregabit electos suos a quatuor ventis, a summo terr&#x00E6; usque ad summum c&#x00E6;li.&#x00B6;</ab>
<ab  n="28"> A ficu autem discite parabolam. Cum jam ramus ejus tener fuerit, et nata fuerint folia, cognoscitis quia in proximo sit &#x00E6;stas :</ab>
<ab  n="29"> sic et vos cum videritis h&#x00E6;c fieri, scitote quod in proximo sit, in ostiis.</ab>
<ab  n="30"> Amen dico vobis, quoniam non transibit generatio h&#x00E6;c, donec omnia ista fiant.</ab>
<ab  n="31"> C&#x00E6;lum et terra transibunt, verba autem mea non transibunt.&#x00B6;</ab>
<ab  n="32"> De die autem illo vel hora nemo scit, neque angeli in c&#x00E6;lo, neque Filius, nisi Pater.</ab>
<ab  n="33"> Videte, vigilate, et orate : nescitis enim quando tempus sit.</ab>
<ab  n="34"> Sicut homo qui peregre profectus reliquit domum suam, et dedit servis suis potestatem cujusque operis, et janitori pr&#x00E6;cepit ut vigilet,</ab>
<ab  n="35"> vigilate ergo (nescitis enim quando dominus domus veniat : sero, an media nocte, an galli cantu, an mane),</ab>
<ab  n="36"> ne, cum venerit repente, inveniat vos dormientes.</ab>
<ab  n="37"> Quod autem vobis dico, omnibus dico : Vigilate.</ab>
</div>
<div type="chap" n="14">
<ab  n="1"> Erat autem Pascha et azyma post biduum : et qu&#x00E6;rebant summi sacerdotes et scrib&#x00E6; quomodo eum dolo tenerent, et occiderent.</ab>
<ab  n="2"> Dicebant autem : Non in die festo, ne forte tumultus fieret in populo.&#x00B6;</ab>
<ab  n="3"> Et cum esset Bethani&#x00E6; in domo Simonis leprosi, et recumberet, venit mulier habens alabastrum unguenti nardi spicati pretiosi : et fracto alabastro, effudit super caput ejus.</ab>
<ab  n="4"> Erant autem quidam indigne ferentes intra semetipsos, et dicentes : Ut quid perditio ista unguenti facta est ?</ab>
<ab  n="5"> poterat enim unguentum istud venundari plus quam trecentis denariis, et dari pauperibus. Et fremebant in eam.</ab>
<ab  n="6"> Jesus autem dixit : Sinite eam, quid illi molesti estis ? Bonum opus operata est in me :</ab>
<ab  n="7"> semper enim pauperes habetis vobiscum : et cum volueritis, potestis illis benefacere : me autem non semper habetis.</ab>
<ab  n="8"> Quod habuit h&#x00E6;c, fecit : pr&#x00E6;venit ungere corpus meum in sepulturam.</ab>
<ab  n="9"> Amen dico vobis : Ubicumque pr&#x00E6;dicatum fuerit Evangelium istud in universo mundo, et quod fecit h&#x00E6;c, narrabitur in memoriam ejus.&#x00B6;</ab>
<ab  n="10"> Et Judas Iscariotes, unus de duodecim, abiit ad summos sacerdotes, ut proderet eum illis.</ab>
<ab  n="11"> Qui audientes gavisi sunt : et promiserunt ei pecuniam se daturos. Et qu&#x00E6;rebat quomodo illum opportune traderet.&#x00B6;</ab>
<ab  n="12"> Et primo die azymorum quando Pascha immolabant, dicunt ei discipuli : Quo vis eamus, et paremus tibi ut manduces Pascha ?</ab>
<ab  n="13"> Et mittit duos ex discipulis suis, et dicit eis : Ite in civitatem, et occurret vobis homo lagenam aqu&#x00E6; bajulans : sequimini eum,</ab>
<ab  n="14"> et quocumque introierit, dicite domino domus, quia magister dicit : Ubi est refectio mea, ubi Pascha cum discipulis meis manducem ?</ab>
<ab  n="15"> Et ipse vobis demonstrabit c&#x0153;naculum grande, stratum : et illic parate nobis.</ab>
<ab  n="16"> Et abierunt discipuli ejus, et venerunt in civitatem : et invenerunt sicut dixerat illis, et paraverunt Pascha.</ab>
<ab  n="17"> Vespere autem facto, venit cum duodecim.</ab>
<ab  n="18"> Et discumbentibus eis, et manducantibus, ait Jesus : Amen dico vobis, quia unus ex vobis tradet me, qui manducat mecum.</ab>
<ab  n="19"> At illi c&#x0153;perunt contristari, et dicere ei singulatim : Numquid ego ?</ab>
<ab  n="20"> Qui ait illis : Unus ex duodecim, qui intingit mecum manum in catino.</ab>
<ab  n="21"> Et Filius quidem hominis vadit sicut scriptum est de eo : v&#x00E6; autem homini illi per quem Filius hominis tradetur ! bonum erat ei, si non esset natus homo ille.&#x00B6;</ab>
<ab  n="22"> Et manducantibus illis, accepit Jesus panem : et benedicens fregit, et dedit eis, et ait : Sumite, hoc est corpus meum.</ab>
<ab  n="23"> Et accepto calice, gratias agens dedit eis : et biberunt ex illo omnes.</ab>
<ab  n="24"> Et ait illis : Hic est sanguis meus novi testamenti, qui pro multis effundetur.</ab>
<ab  n="25"> Amen dico vobis, quia jam non bibam de hoc genimine vitis usque in diem illum, cum illud bibam novum in regno Dei.&#x00B6;</ab>
<ab  n="26"> Et hymno dicto exierunt in montem Olivarum.</ab>
<ab  n="27"> Et ait eis Jesus : Omnes scandalizabimini in me in nocte ista : quia scriptum est : Percutiam pastorem, et dispergentur oves.</ab>
<ab  n="28"> Sed postquam resurrexero, pr&#x00E6;cedam vos in Galil&#x00E6;am.</ab>
<ab  n="29"> Petrus autem ait illi : Et si omnes scandalizati fuerint in te, sed non ego.</ab>
<ab  n="30"> Et ait illi Jesus : Amen dico tibi, quia tu hodie in nocte hac, priusquam gallus vocem bis dederit, ter me es negaturus.</ab>
<ab  n="31"> At ille amplius loquebatur : Et si oportuerit me simul commori tibi, non te negabo. Similiter autem et omnes dicebant.&#x00B6;</ab>
<ab  n="32"> Et veniunt in pr&#x00E6;dium, cui nomen Gethsemani. Et ait discipulis suis : Sedete hic donec orem.</ab>
<ab  n="33"> Et assumit Petrum, et Jacobum, et Joannem secum : et c&#x0153;pit pavere et t&#x00E6;dere.</ab>
<ab  n="34"> Et ait illis : Tristis est anima mea usque ad mortem : sustinete hic, et vigilate.</ab>
<ab  n="35"> Et cum processisset paululum, procidit super terram, et orabat ut, si fieri posset, transiret ab eo hora.</ab>
<ab  n="36"> Et dixit : Abba pater, omnia tibi possibilia sunt : transfer calicem hunc a me : sed non quod ego volo, sed quod tu.</ab>
<ab  n="37"> Et venit, et invenit eos dormientes. Et ait Petro : Simon, dormis ? non potuisti una hora vigilare ?</ab>
<ab  n="38"> vigilate et orate, ut non intretis in tentationem. Spiritus quidem promptus est, caro vero infirma.</ab>
<ab  n="39"> Et iterum abiens oravit, eumdem sermonem dicens.</ab>
<ab  n="40"> Et reversus, denuo invenit eos dormientes (erant enim oculi eorum gravati), et ignorabant quid responderent ei.</ab>
<ab  n="41"> Et venit tertio, et ait illis : Dormite jam, et requiescite. Sufficit : venit hora : ecce Filius hominis tradetur in manus peccatorum.</ab>
<ab  n="42"> Surgite, eamus : ecce qui me tradet, prope est.&#x00B6;</ab>
<ab  n="43"> Et, adhuc eo loquente, venit Judas Iscariotes unus de duodecim, et cum eo turba multa cum gladiis et lignis, a summis sacerdotibus, et scribis, et senioribus.</ab>
<ab  n="44"> Dederat autem traditor ejus signum eis, dicens : Quemcumque osculatus fuero, ipse est, tenete eum, et ducite caute.</ab>
<ab  n="45"> Et cum venisset, statim accedens ad eum, ait : Ave Rabbi : et osculatus est eum.</ab>
<ab  n="46"> At illi manus injecerunt in eum, et tenuerunt eum.</ab>
<ab  n="47"> Unus autem quidam de circumstantibus educens gladium, percussit servum summi sacerdotis, et amputavit illi auriculam.</ab>
<ab  n="48"> Et respondens Jesus, ait illis : Tamquam ad latronem existis cum gladiis et lignis comprehendere me ?</ab>
<ab  n="49"> quotidie eram apud vos in templo docens, et non me tenuistis. Sed ut impleantur Scriptur&#x00E6;.</ab>
<ab  n="50"> Tunc discipuli ejus relinquentes eum, omnes fugerunt.</ab>
<ab  n="51"> Adolescens autem quidam sequebatur eum amictus sindone super nudo : et tenuerunt eum.</ab>
<ab  n="52"> At ille rejecta sindone, nudus profugit ab eis.&#x00B6;</ab>
<ab  n="53"> Et adduxerunt Jesum ad summum sacerdotem : et convenerunt omnes sacerdotes, et scrib&#x00E6;, et seniores.</ab>
<ab  n="54"> Petrus autem a longe secutus est eum usque intro in atrium summi sacerdotis : et sedebat cum ministris ad ignem, et calefaciebat se.</ab>
<ab  n="55"> Summi vero sacerdotes et omne concilium qu&#x00E6;rebant adversus Jesum testimonium ut eum morti traderent : nec inveniebant.</ab>
<ab  n="56"> Multi enim testimonium falsum dicebant adversus eum : et convenientia testimonia non erant.</ab>
<ab  n="57"> Et quidam surgentes, falsum testimonium ferebant adversus eum, dicentes :</ab>
<ab  n="58"> Quoniam nos audivimus eum dicentem : Ego dissolvam templum hoc manu factum, et per triduum aliud non manu factum &#x00E6;dificabo.</ab>
<ab  n="59"> Et non erat conveniens testimonium illorum.</ab>
<ab  n="60"> Et exsurgens summus sacerdos in medium, interrogavit Jesum, dicens : Non respondes quidquam ad ea qu&#x00E6; tibi objiciuntur ab his ?</ab>
<ab  n="61"> Ille autem tacebat, et nihil respondit. Rursum summus sacerdos interrogabat eum, et dixit ei : Tu es Christus Filius Dei benedicti ?</ab>
<ab  n="62"> Jesus autem dixit illi : Ego sum : et videbitis Filium hominis sedentem a dextris virtutis Dei, et venientem cum nubibus c&#x00E6;li.</ab>
<ab  n="63"> Summus autem sacerdos scindens vestimenta sua, ait : Quid adhuc desideramus testes ?</ab>
<ab  n="64"> Audistis blasphemiam : quid vobis videtur ? Qui omnes condemnaverunt eum esse reum mortis.</ab>
<ab  n="65"> Et c&#x0153;perunt quidam conspuere eum, et velare faciem ejus, et colaphis eum c&#x00E6;dere, et dicere ei : Prophetiza : et ministri alapis eum c&#x00E6;debant.&#x00B6;</ab>
<ab  n="66"> Et cum esset Petrus in atrio deorsum, venit una ex ancillis summi sacerdotis :</ab>
<ab  n="67"> et cum vidisset Petrum calefacientem se, aspiciens illum, ait : Et tu cum Jesu Nazareno eras.</ab>
<ab  n="68"> At ille negavit, dicens : Neque scio, neque novi quid dicas. Et exiit foras ante atrium, et gallus cantavit.</ab>
<ab  n="69"> Rursus autem cum vidisset illum ancilla, c&#x0153;pit dicere circumstantibus : Quia hic ex illis est.</ab>
<ab  n="70"> At ille iterum negavit. Et post pusillum rursus qui astabant, dicebant Petro : Vere ex illis es : nam et Galil&#x00E6;us es.</ab>
<ab  n="71"> Ille autem c&#x0153;pit anathematizare et jurare : Quia nescio hominem istum, quem dicitis.</ab>
<ab  n="72"> Et statim gallus iterum cantavit. Et recordatus est Petrus verbi quod dixerat ei Jesus : Priusquam gallus cantet bis, ter me negabis. Et c&#x0153;pit flere.</ab>
</div>
<div type="chap" n="15">
<ab  n="1"> Et confestim mane consilium facientes summi sacerdotes cum senioribus, et scribis, et universo concilio, vincientes Jesum, duxerunt, et tradiderunt Pilato.</ab>
<ab  n="2"> Et interrogavit eum Pilatus : Tu es rex Jud&#x00E6;orum ? At ille respondens, ait illi : Tu dicis.</ab>
<ab  n="3"> Et accusabant eum summi sacerdotes in multis.</ab>
<ab  n="4"> Pilatus autem rursum interrogavit eum, dicens : Non respondes quidquam ? vide in quantis te accusant.</ab>
<ab  n="5"> Jesus autem amplius nihil respondit, ita ut miraretur Pilatus.</ab>
<ab  n="6"> Per diem autem festum solebat dimittere illis unum ex vinctis, quemcumque petissent.</ab>
<ab  n="7"> Erat autem qui dicebatur Barrabas, qui cum seditiosis erat vinctus, qui in seditione fecerat homicidium.</ab>
<ab  n="8"> Et cum ascendisset turba, c&#x0153;pit rogare, sicut semper faciebat illis.</ab>
<ab  n="9"> Pilatus autem respondit eis, et dixit : Vultis dimittam vobis regem Jud&#x00E6;orum ?</ab>
<ab  n="10"> Sciebat enim quod per invidiam tradidissent eum summi sacerdotes.</ab>
<ab  n="11"> Pontifices autem concitaverunt turbam, ut magis Barabbam dimitteret eis.</ab>
<ab  n="12"> Pilatus autem iterum respondens, ait illis : Quid ergo vultis faciam regi Jud&#x00E6;orum ?</ab>
<ab  n="13"> At illi iterum clamaverunt : Crucifige eum.</ab>
<ab  n="14"> Pilatus vero dicebat illis : Quid enim mali fecit ? At illi magis clamabant : Crucifige eum.</ab>
<ab  n="15"> Pilatus autem volens populo satisfacere, dimisit illis Barabbam, et tradidit Jesum flagellis c&#x00E6;sum, ut crucifigeretur.&#x00B6;</ab>
<ab  n="16"> Milites autem duxerunt eum in atrium pr&#x00E6;torii, et convocant totam cohortem,</ab>
<ab  n="17"> et induunt eum purpura, et imponunt ei plectentes spineam coronam.</ab>
<ab  n="18"> Et c&#x0153;perunt salutare eum : Ave rex Jud&#x00E6;orum.</ab>
<ab  n="19"> Et percutiebant caput ejus arundine : et conspuebant eum, et ponentes genua, adorabant eum.</ab>
<ab  n="20"> Et postquam illuserunt ei, exuerunt illum purpura, et induerunt eum vestimentis suis : et educunt illum ut crucifigerent eum.&#x00B6;</ab>
<ab  n="21"> Et angariaverunt pr&#x00E6;tereuntem quempiam, Simonem Cyren&#x00E6;um venientem de villa, patrem Alexandri et Rufi, ut tolleret crucem ejus.</ab>
<ab  n="22"> Et perducunt illum in Golgotha locum : quod est interpretatum Calvari&#x00E6; locus.</ab>
<ab  n="23"> Et dabant ei bibere myrrhatum vinum : et non accepit.</ab>
<ab  n="24"> Et crucifigentes eum, diviserunt vestimenta ejus, mittentes sortem super eis, quis quid tolleret.</ab>
<ab  n="25"> Erat autem hora tertia : et crucifixerunt eum.</ab>
<ab  n="26"> Et erat titulus caus&#x00E6; ejus inscriptus : Rex Jud&#x00E6;orum.</ab>
<ab  n="27"> Et cum eo crucifigunt duos latrones : unum a dextris, et alium a sinistris ejus.</ab>
<ab  n="28"> Et impleta est Scriptura, qu&#x00E6; dicit : Et cum iniquis reputatus est.</ab>
<ab  n="29"> Et pr&#x00E6;tereuntes blasphemabant eum, moventes capita sua, et dicentes : Vah ! qui destruis templum Dei, et in tribus diebus re&#x00E6;dificas,</ab>
<ab  n="30"> salvum fac temetipsum descendens de cruce.</ab>
<ab  n="31"> Similiter et summi sacerdotes illudentes, ad alterutrum cum scribis dicebant : Alios salvos fecit ; seipsum non potest salvum facere.</ab>
<ab  n="32"> Christus rex Isra&#x00EB;l descendat nunc de cruce, ut videamus, et credamus. Et qui cum eo crucifixi erant, convitiabantur ei.&#x00B6;</ab>
<ab  n="33"> Et facta hora sexta, tenebr&#x00E6; fact&#x00E6; sunt per totam terram usque in horam nonam.</ab>
<ab  n="34"> Et hora nona exclamavit Jesus voce magna, dicens : Eloi, eloi, lamma sabacthani ? quod est interpretatum : Deus meus, Deus meus, ut quid dereliquisti me ?</ab>
<ab  n="35"> Et quidam de circumstantibus audientes, dicebant : Ecce Eliam vocat.</ab>
<ab  n="36"> Currens autem unus, et implens spongiam aceto, circumponensque calamo, potum dabat ei, dicens : Sinite, videamus si veniat Elias ad deponendum eum.</ab>
<ab  n="37"> Jesus autem emissa voce magna expiravit.&#x00B6;</ab>
<ab  n="38"> Et velum templi scissum est in duo, a summo usque deorsum.</ab>
<ab  n="39"> Videns autem centurio, qui ex adverso stabat, quia sic clamans expirasset, ait : Vere hic homo Filius Dei erat.&#x00B6;</ab>
<ab  n="40"> Erant autem et mulieres de longe aspicientes : inter quas erat Maria Magdalene, et Maria Jacobi minoris, et Joseph mater, et Salome :</ab>
<ab  n="41"> et cum esset in Galil&#x00E6;a, sequebantur eum, et ministrabant ei, et ali&#x00E6; mult&#x00E6;, qu&#x00E6; simul cum eo ascenderant Jerosolymam.</ab>
<ab  n="42"> Et cum jam sero esset factum (quia erat parasceve, quod est ante sabbatum),</ab>
<ab  n="43"> venit Joseph ab Arimath&#x00E6;a nobilis decurio, qui et ipse erat exspectans regnum Dei, et audacter introivit ad Pilatum, et petiit corpus Jesu.</ab>
<ab  n="44"> Pilatus autem mirabatur si jam obiisset. Et accersito centurione, interrogavit eum si jam mortuus esset.</ab>
<ab  n="45"> Et cum cognovisset a centurione, donavit corpus Joseph.</ab>
<ab  n="46"> Joseph autem mercatus sindonem, et deponens eum involvit sindone, et posuit eum in monumento quod erat excisum de petra, et advolvit lapidem ad ostium monumenti.</ab>
<ab  n="47"> Maria autem Magdalene et Maria Joseph aspiciebant ubi poneretur.</ab>
</div>
<div type="chap" n="16">
<ab  n="1"> Et cum transisset sabbatum, Maria Magdalene, et Maria Jacobi, et Salome emerunt aromata ut venientes ungerent Jesum.</ab>
<ab  n="2"> Et valde mane una sabbatorum, veniunt ad monumentum, orto jam sole.</ab>
<ab  n="3"> Et dicebant ad invicem : Quis revolvet nobis lapidem ab ostio monumenti ?</ab>
<ab  n="4"> Et respicientes viderunt revolutum lapidem. Erat quippe magnus valde.</ab>
<ab  n="5"> Et intro&#x00EB;untes in monumentum viderunt juvenem sedentem in dextris, coopertum stola candida, et obstupuerunt.</ab>
<ab  n="6"> Qui dicit illis : Nolite expavescere : Jesum qu&#x00E6;ritis Nazarenum, crucifixum : surrexit, non est hic, ecce locus ubi posuerunt eum.</ab>
<ab  n="7"> Sed ite, dicite discipulis ejus, et Petro, quia pr&#x00E6;cedit vos in Galil&#x00E6;am : ibi eum videbitis, sicut dixit vobis.</ab>
<ab  n="8"> At ill&#x00E6; exeuntes, fugerunt de monumento : invaserat enim eas tremor et pavor : et nemini quidquam dixerunt : timebant enim.&#x00B6;</ab>
<ab  n="9"> Surgens autem mane prima sabbati, apparuit primo Mari&#x00E6; Magdalene, de qua ejecerat septem d&#x00E6;monia.</ab>
<ab  n="10"> Illa vadens nuntiavit his, qui cum eo fuerant, lugentibus et flentibus.</ab>
<ab  n="11"> Et illi audientes quia viveret, et visus esset ab ea, non crediderunt.&#x00B6;</ab>
<ab  n="12"> Post h&#x00E6;c autem duobus ex his ambulantibus ostensus est in alia effigie, euntibus in villam :</ab>
<ab  n="13"> et illi euntes nuntiaverunt ceteris : nec illis crediderunt.</ab>
<ab  n="14"> Novissime recumbentibus illis undecim apparuit : et exprobravit incredulitatem eorum et duritiam cordis : quia iis, qui viderant eum resurrexisse, non crediderunt.</ab>
<ab  n="15"> Et dixit eis : Euntes in mundum universum pr&#x00E6;dicate Evangelium omni creatur&#x00E6;.</ab>
<ab  n="16"> Qui crediderit, et baptizatus fuerit, salvus erit : qui vero non crediderit, condemnabitur.</ab>
<ab  n="17"> Signa autem eos qui crediderint, h&#x00E6;c sequentur : in nomine meo d&#x00E6;monia ejicient : linguis loquentur novis :</ab>
<ab  n="18"> serpentes tollent : et si mortiferum quid biberint, non eis nocebit : super &#x00E6;gros manus imponent, et bene habebunt.&#x00B6;</ab>
<ab  n="19"> Et Dominus quidem Jesus postquam locutus est eis, assumptus est in c&#x00E6;lum, et sedet a dextris Dei.</ab>
<ab  n="20"> Illi autem profecti pr&#x00E6;dicaverunt ubique, Domino cooperante, et sermonem confirmante, sequentibus signis.</ab>
</div>
</div>

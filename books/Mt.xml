<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Liber generationis Jesu Christi filii David, filii Abraham.</ab>
<ab  n="2"> Abraham genuit Isaac. Isaac autem genuit Jacob. Jacob autem genuit Judam, et fratres ejus.</ab>
<ab  n="3"> Judas autem genuit Phares, et Zaram de Thamar. Phares autem genuit Esron. Esron autem genuit Aram.</ab>
<ab  n="4"> Aram autem genuit Aminadab. Aminadab autem genuit Naasson. Naasson autem genuit Salmon.</ab>
<ab  n="5"> Salmon autem genuit Booz de Rahab. Booz autem genuit Obed ex Ruth. Obed autem genuit Jesse. Jesse autem genuit David regem.</ab>
<ab  n="6"> David autem rex genuit Salomonem ex ea qu&#x00E6; fuit Uri&#x00E6;.</ab>
<ab  n="7"> Salomon autem genuit Roboam. Roboam autem genuit Abiam. Abias autem genuit Asa.</ab>
<ab  n="8"> Asa autem genuit Josophat. Josophat autem genuit Joram. Joram autem genuit Oziam.</ab>
<ab  n="9"> Ozias autem genuit Joatham. Joatham autem genuit Achaz. Achaz autem genuit Ezechiam.</ab>
<ab  n="10"> Ezechias autem genuit Manassen. Manasses autem genuit Amon. Amon autem genuit Josiam.</ab>
<ab  n="11"> Josias autem genuit Jechoniam, et fratres ejus in transmigratione Babylonis.</ab>
<ab  n="12"> Et post transmigrationem Babylonis : Jechonias genuit Salathiel. Salathiel autem genuit Zorobabel.</ab>
<ab  n="13"> Zorobabel autem genuit Abiud. Abiud autem genuit Eliacim. Eliacim autem genuit Azor.</ab>
<ab  n="14"> Azor autem genuit Sadoc. Sadoc autem genuit Achim. Achim autem genuit Eliud.</ab>
<ab  n="15"> Eliud autem genuit Eleazar. Eleazar autem genuit Mathan. Mathan autem genuit Jacob.</ab>
<ab  n="16"> Jacob autem genuit Joseph virum Mari&#x00E6;, de qua natus est Jesus, qui vocatur Christus.</ab>
<ab  n="17"> Omnes itaque generationes ab Abraham usque ad David, generationes quatuordecim : et a David usque ad transmigrationem Babylonis, generationes quatuordecim : et a transmigratione Babylonis usque ad Christum, generationes quatuordecim.&#x00B6;</ab>
<ab  n="18"> Christi autem generatio sic erat : cum esset desponsata mater ejus Maria Joseph, antequam convenirent inventa est in utero habens de Spiritu Sancto.</ab>
<ab  n="19"> Joseph autem vir ejus cum esset justus, et nollet eam traducere, voluit occulte dimittere eam.</ab>
<ab  n="20"> H&#x00E6;c autem eo cogitante, ecce angelus Domini apparuit in somnis ei, dicens : Joseph, fili David, noli timere accipere Mariam conjugem tuam : quod enim in ea natum est, de Spiritu Sancto est.</ab>
<ab  n="21"> Pariet autem filium : et vocabis nomen ejus Jesum : ipse enim salvum faciet populum suum a peccatis eorum.</ab>
<ab  n="22"> Hoc autem totum factum est, ut adimpleretur quod dictum est a Domino per prophetam dicentem :</ab>
<ab  n="23"> Ecce virgo in utero habebit, et pariet filium : et vocabunt nomen ejus Emmanuel, quod est interpretatum Nobiscum Deus.</ab>
<ab  n="24"> Exsurgens autem Joseph a somno, fecit sicut pr&#x00E6;cepit ei angelus Domini, et accepit conjugem suam.</ab>
<ab  n="25"> Et non cognoscebat eam donec peperit filium suum primogenitum : et vocavit nomen ejus Jesum.</ab>
</div>
<div type="chap" n="2">
<ab  n="1"> Cum ergo natus esset Jesus in Bethlehem Juda in diebus Herodis regis, ecce magi ab oriente venerunt Jerosolymam,</ab>
<ab  n="2"> dicentes : Ubi est qui natus est rex Jud&#x00E6;orum ? vidimus enim stellam ejus in oriente, et venimus adorare eum.</ab>
<ab  n="3"> Audiens autem Herodes rex, turbatus est, et omnis Jerosolyma cum illo.</ab>
<ab  n="4"> Et congregans omnes principes sacerdotum, et scribas populi, sciscitabatur ab eis ubi Christus nasceretur.</ab>
<ab  n="5"> At illi dixerunt : In Bethlehem Jud&#x00E6; : sic enim scriptum est per prophetam :</ab>
<ab  n="6"> [Et tu Bethlehem terra Juda,/ nequaquam minima es/ in principibus Juda :/ ex te enim exiet dux, qui regat populum meum Isra&#x00EB;l.]</ab>
<ab  n="7"> Tunc Herodes clam vocatis magis diligenter didicit ab eis tempus stell&#x00E6;, qu&#x00E6; apparuit eis :</ab>
<ab  n="8"> et mittens illos in Bethlehem, dixit : Ite, et interrogate diligenter de puero : et cum inveneritis, renuntiate mihi, ut et ego veniens adorem eum.</ab>
<ab  n="9"> Qui cum audissent regem, abierunt, et ecce stella, quam viderant in oriente, antecedebat eos, usque dum veniens staret supra, ubi erat puer.</ab>
<ab  n="10"> Videntes autem stellam gavisi sunt gaudio magno valde.</ab>
<ab  n="11"> Et intrantes domum, invenerunt puerum cum Maria matre ejus, et procidentes adoraverunt eum : et apertis thesauris suis obtulerunt ei munera, aurum, thus, et myrrham.</ab>
<ab  n="12"> Et responso accepto in somnis ne redirent ad Herodem, per aliam viam reversi sunt in regionem suam.&#x00B6;</ab>
<ab  n="13"> Qui cum recessissent, ecce angelus Domini apparuit in somnis Joseph, dicens : Surge, et accipe puerum, et matrem ejus, et fuge in &#x00C6;gyptum, et esto ibi usque dum dicam tibi. Futurum est enim ut Herodes qu&#x00E6;rat puerum ad perdendum eum.</ab>
<ab  n="14"> Qui consurgens accepit puerum et matrem ejus nocte, et secessit in &#x00C6;gyptum :</ab>
<ab  n="15"> et erat ibi usque ad obitum Herodis : ut adimpleretur quod dictum est a Domino per prophetam dicentem : Ex &#x00C6;gypto vocavi filium meum.</ab>
<ab  n="16"> Tunc Herodes videns quoniam illusus esset a magis, iratus est valde, et mittens occidit omnes pueros, qui erant in Bethlehem, et in omnibus finibus ejus, a bimatu et infra secundum tempus, quod exquisierat a magis.</ab>
<ab  n="17"> Tunc adimpletum est quod dictum est per Jeremiam prophetam dicentem :</ab>
<ab  n="18"> [Vox in Rama audita est/ ploratus, et ululatus multus :/ Rachel plorans filios suos,/ et noluit consolari, quia non sunt.]&#x00B6;</ab>
<ab  n="19"> Defuncto autem Herode, ecce angelus Domini apparuit in somnis Joseph in &#x00C6;gypto,</ab>
<ab  n="20"> dicens : Surge, et accipe puerum, et matrem ejus, et vade in terram Isra&#x00EB;l : defuncti sunt enim qui qu&#x00E6;rebant animam pueri.</ab>
<ab  n="21"> Qui consurgens, accepit puerum, et matrem ejus, et venit in terram Isra&#x00EB;l.</ab>
<ab  n="22"> Audiens autem quod Archelaus regnaret in Jud&#x00E6;a pro Herode patre suo, timuit illo ire : et admonitus in somnis, secessit in partes Galil&#x00E6;&#x00E6;.</ab>
<ab  n="23"> Et veniens habitavit in civitate qu&#x00E6; vocatur Nazareth : ut adimpleretur quod dictum est per prophetas : Quoniam Nazar&#x00E6;us vocabitur.</ab>
</div>
<div type="chap" n="3">
<ab  n="1"> In diebus autem illis venit Joannes Baptista pr&#x00E6;dicans in deserto Jud&#x00E6;&#x00E6;,</ab>
<ab  n="2"> et dicens : P&#x0153;nitentiam agite : appropinquavit enim regnum c&#x00E6;lorum.</ab>
<ab  n="3"> Hic est enim, qui dictus est per Isaiam prophetam dicentem : [Vox clamantis in deserto :/ Parate viam Domini ;/ rectas facite semitas ejus.]</ab>
<ab  n="4"> Ipse autem Joannes habebat vestimentum de pilis camelorum, et zonam pelliceam circa lumbos suos : esca autem ejus erat locust&#x00E6;, et mel silvestre.</ab>
<ab  n="5"> Tunc exibat ad eum Jerosolyma, et omnis Jud&#x00E6;a, et omnis regio circa Jordanem ;</ab>
<ab  n="6"> et baptizabantur ab eo in Jordane, confitentes peccata sua.</ab>
<ab  n="7"> Videns autem multos pharis&#x00E6;orum, et sadduc&#x00E6;orum, venientes ad baptismum suum, dixit eis : Progenies viperarum, quis demonstravit vobis fugere a ventura ira ?</ab>
<ab  n="8"> Facite ergo fructum dignum p&#x0153;nitenti&#x00E6;.</ab>
<ab  n="9"> Et ne velitis dicere intra vos : Patrem habemus Abraham. Dico enim vobis quoniam potens est Deus de lapidibus istis suscitare filios Abrah&#x00E6;.</ab>
<ab  n="10"> Jam enim securis ad radicem arborum posita est. Omnis ergo arbor, qu&#x00E6; non facit fructum bonum, excidetur, et in ignem mittetur.</ab>
<ab  n="11"> Ego quidem baptizo vos in aqua in p&#x0153;nitentiam : qui autem post me venturus est, fortior me est, cujus non sum dignus calceamenta portare : ipse vos baptizabit in Spiritu Sancto, et igni.</ab>
<ab  n="12"> Cujus ventilabrum in manu sua : et permundabit aream suam : et congregabit triticum suum in horreum, paleas autem comburet igni inextinguibili.&#x00B6;</ab>
<ab  n="13"> Tunc venit Jesus a Galil&#x00E6;a in Jordanem ad Joannem, ut baptizaretur ab eo.</ab>
<ab  n="14"> Joannes autem prohibebat eum, dicens : Ego a te debeo baptizari, et tu venis ad me ?</ab>
<ab  n="15"> Respondens autem Jesus, dixit ei : Sine modo : sic enim decet nos implere omnem justitiam. Tunc dimisit eum.</ab>
<ab  n="16"> Baptizatus autem Jesus, confestim ascendit de aqua, et ecce aperti sunt ei c&#x00E6;li : et vidit Spiritum Dei descendentem sicut columbam, et venientem super se.</ab>
<ab  n="17"> Et ecce vox de c&#x00E6;lis dicens : Hic est Filius meus dilectus, in quo mihi complacui.</ab>
</div>
<div type="chap" n="4">
<ab  n="1"> Tunc Jesus ductus est in desertum a Spiritu, ut tentaretur a diabolo.</ab>
<ab  n="2"> Et cum jejunasset quadraginta diebus, et quadraginta noctibus, postea esuriit.</ab>
<ab  n="3"> Et accedens tentator dixit ei : Si Filius Dei es, dic ut lapides isti panes fiant.</ab>
<ab  n="4"> Qui respondens dixit : Scriptum est : Non in solo pane vivit homo, sed in omni verbo, quod procedit de ore Dei.</ab>
<ab  n="5"> Tunc assumpsit eum diabolus in sanctam civitatem, et statuit eum super pinnaculum templi,</ab>
<ab  n="6"> et dixit ei : Si Filius Dei es, mitte te deorsum. Scriptum est enim : Quia angelis suis mandavit de te, et in manibus tollent te, ne forte offendas ad lapidem pedem tuum.</ab>
<ab  n="7"> Ait illi Jesus : Rursum scriptum est : Non tentabis Dominum Deum tuum.</ab>
<ab  n="8"> Iterum assumpsit eum diabolus in montem excelsum valde : et ostendit ei omnia regna mundi, et gloriam eorum,</ab>
<ab  n="9"> et dixit ei : H&#x00E6;c omnia tibi dabo, si cadens adoraveris me.</ab>
<ab  n="10"> Tunc dicit ei Jesus : Vade Satana : Scriptum est enim : Dominum Deum tuum adorabis, et illi soli servies.</ab>
<ab  n="11"> Tunc reliquit eum diabolus : et ecce angeli accesserunt, et ministrabant ei.&#x00B6;</ab>
<ab  n="12"> Cum autem audisset Jesus quod Joannes traditus esset, secessit in Galil&#x00E6;am :</ab>
<ab  n="13"> et, relicta civitate Nazareth, venit, et habitavit in Capharnaum maritima, in finibus Zabulon et Nephthalim :</ab>
<ab  n="14"> ut adimpleretur quod dictum est per Isaiam prophetam :</ab>
<ab  n="15"> [Terra Zabulon, et terra Nephthalim,/ via maris trans Jordanem,/ Galil&#x00E6;a gentium :/</ab>
<ab  n="16"> populus, qui sedebat in tenebris,/ vidit lucem magnam :/ et sedentibus in regione umbr&#x00E6; mortis,/ lux orta est eis.]</ab>
<ab  n="17"> Exinde c&#x0153;pit Jesus pr&#x00E6;dicare, et dicere : P&#x0153;nitentiam agite : appropinquavit enim regnum c&#x00E6;lorum.&#x00B6;</ab>
<ab  n="18"> Ambulans autem Jesus juxta mare Galil&#x00E6;&#x00E6;, vidit duos fratres, Simonem, qui vocatur Petrus, et Andream fratrem ejus, mittentes rete in mare (erant enim piscatores),</ab>
<ab  n="19"> et ait illis : Venite post me, et faciam vos fieri piscatores hominum.</ab>
<ab  n="20"> At illi continuo relictis retibus secuti sunt eum.</ab>
<ab  n="21"> Et procedens inde, vidit alios duos fratres, Jacobum Zebed&#x00E6;i, et Joannem fratrem ejus, in navi cum Zebed&#x00E6;o patre eorum, reficientes retia sua : et vocavit eos.</ab>
<ab  n="22"> Illi autem statim relictis retibus et patre, secuti sunt eum.</ab>
<ab  n="23"> Et circuibat Jesus totam Galil&#x00E6;am, docens in synagogis eorum, et pr&#x00E6;dicans Evangelium regni : et sanans omnem languorem, et omnem infirmitatem in populo.</ab>
<ab  n="24"> Et abiit opinio ejus in totam Syriam, et obtulerunt ei omnes male habentes, variis languoribus, et tormentis comprehensos, et qui d&#x00E6;monia habebant, et lunaticos, et paralyticos, et curavit eos :</ab>
<ab  n="25"> et secut&#x00E6; sunt eum turb&#x00E6; mult&#x00E6; de Galil&#x00E6;a, et Decapoli, et de Jerosolymis, et de Jud&#x00E6;a, et de trans Jordanem.</ab>
</div>
<div type="chap" n="5">
<ab  n="1"> Videns autem Jesus turbas, ascendit in montem, et cum sedisset, accesserunt ad eum discipuli ejus,</ab>
<ab  n="2"> et aperiens os suum docebat eos dicens :</ab>
<ab  n="3"> Beati pauperes spiritu : quoniam ipsorum est regnum c&#x00E6;lorum.</ab>
<ab  n="4"> Beati mites : quoniam ipsi possidebunt terram.</ab>
<ab  n="5"> Beati qui lugent : quoniam ipsi consolabuntur.</ab>
<ab  n="6"> Beati qui esuriunt et sitiunt justitiam : quoniam ipsi saturabuntur.</ab>
<ab  n="7"> Beati misericordes : quoniam ipsi misericordiam consequentur.</ab>
<ab  n="8"> Beati mundo corde : quoniam ipsi Deum videbunt.</ab>
<ab  n="9"> Beati pacifici : quoniam filii Dei vocabuntur.</ab>
<ab  n="10"> Beati qui persecutionem patiuntur propter justitiam : quoniam ipsorum est regnum c&#x00E6;lorum.</ab>
<ab  n="11"> Beati estis cum maledixerint vobis, et persecuti vos fuerint, et dixerint omne malum adversum vos mentientes, propter me :</ab>
<ab  n="12"> gaudete, et exsultate, quoniam merces vestra copiosa est in c&#x00E6;lis. Sic enim persecuti sunt prophetas, qui fuerunt ante vos.&#x00B6;</ab>
<ab  n="13"> Vos estis sal terr&#x00E6;. Quod si sal evanuerit, in quo salietur ? ad nihilum valet ultra, nisi ut mittatur foras, et conculcetur ab hominibus.</ab>
<ab  n="14"> Vos estis lux mundi. Non potest civitas abscondi supra montem posita,</ab>
<ab  n="15"> neque accendunt lucernam, et ponunt eam sub modio, sed super candelabrum, ut luceat omnibus qui in domo sunt.</ab>
<ab  n="16"> Sic luceat lux vestra coram hominibus : ut videant opera vestra bona, et glorificent Patrem vestrum, qui in c&#x00E6;lis est.&#x00B6;</ab>
<ab  n="17"> Nolite putare quoniam veni solvere legem aut prophetas : non veni solvere, sed adimplere.</ab>
<ab  n="18"> Amen quippe dico vobis, donec transeat c&#x00E6;lum et terra, jota unum aut unus apex non pr&#x00E6;teribit a lege, donec omnia fiant.</ab>
<ab  n="19"> Qui ergo solverit unum de mandatis istis minimis, et docuerit sic homines, minimus vocabitur in regno c&#x00E6;lorum : qui autem fecerit et docuerit, hic magnus vocabitur in regno c&#x00E6;lorum.</ab>
<ab  n="20"> Dico enim vobis, quia nisi abundaverit justitia vestra plus quam scribarum et pharis&#x00E6;orum, non intrabitis in regnum c&#x00E6;lorum.&#x00B6;</ab>
<ab  n="21"> Audistis quia dictum est antiquis : Non occides : qui autem occiderit, reus erit judicio.</ab>
<ab  n="22"> Ego autem dico vobis : quia omnis qui irascitur fratri suo, reus erit judicio. Qui autem dixerit fratri suo, raca : reus erit concilio. Qui autem dixerit, fatue : reus erit gehenn&#x00E6; ignis.</ab>
<ab  n="23"> Si ergo offers munus tuum ad altare, et ibi recordatus fueris quia frater tuus habet aliquid adversum te :</ab>
<ab  n="24"> relinque ibi munus tuum ante altare, et vade prius reconciliari fratri tuo : et tunc veniens offeres munus tuum.</ab>
<ab  n="25"> Esto consentiens adversario tuo cito dum es in via cum eo : ne forte tradat te adversarius judici, et judex tradat te ministro : et in carcerem mittaris.</ab>
<ab  n="26"> Amen dico tibi, non exies inde, donec reddas novissimum quadrantem.&#x00B6;</ab>
<ab  n="27"> Audistis quia dictum est antiquis : Non m&#x0153;chaberis.</ab>
<ab  n="28"> Ego autem dico vobis : quia omnis qui viderit mulierem ad concupiscendum eam, jam m&#x0153;chatus est eam in corde suo.</ab>
<ab  n="29"> Quod si oculus tuus dexter scandalizat te, erue eum, et projice abs te : expedit enim tibi ut pereat unum membrorum tuorum, quam totum corpus tuum mittatur in gehennam.</ab>
<ab  n="30"> Et si dextra manus tua scandalizat te, abscide eam, et projice abs te : expedit enim tibi ut pereat unum membrorum tuorum, quam totum corpus tuum eat in gehennam.</ab>
<ab  n="31"> Dictum est autem : Quicumque dimiserit uxorem suam, det ei libellum repudii.</ab>
<ab  n="32"> Ego autem dico vobis : quia omnis qui dimiserit uxorem suam, excepta fornicationis causa, facit eam m&#x0153;chari : et qui dimissam duxerit, adulterat.&#x00B6;</ab>
<ab  n="33"> Iterum audistis quia dictum est antiquis : Non perjurabis : reddes autem Domino juramenta tua.</ab>
<ab  n="34"> Ego autem dico vobis, non jurare omnino, neque per c&#x00E6;lum, quia thronus Dei est :</ab>
<ab  n="35"> neque per terram, quia scabellum est pedum ejus : neque per Jerosolymam, quia civitas est magni regis :</ab>
<ab  n="36"> neque per caput tuum juraveris, quia non potes unum capillum album facere, aut nigrum.</ab>
<ab  n="37"> Sit autem sermo vester, est, est : non, non : quod autem his abundantius est, a malo est.&#x00B6;</ab>
<ab  n="38"> Audistis quia dictum est : Oculum pro oculo, et dentem pro dente.</ab>
<ab  n="39"> Ego autem dico vobis, non resistere malo : sed si quis te percusserit in dexteram maxillam tuam, pr&#x00E6;be illi et alteram :</ab>
<ab  n="40"> et ei, qui vult tecum judicio contendere, et tunicam tuam tollere, dimitte ei et pallium :</ab>
<ab  n="41"> et quicumque te angariaverit mille passus, vade cum illo et alia duo.</ab>
<ab  n="42"> Qui petit a te, da ei : et volenti mutuari a te, ne avertaris.&#x00B6;</ab>
<ab  n="43"> Audistis quia dictum est : Diliges proximum tuum, et odio habebis inimicum tuum.</ab>
<ab  n="44"> Ego autem dico vobis : diligite inimicos vestros, benefacite his qui oderunt vos, et orate pro persequentibus et calumniantibus vos :</ab>
<ab  n="45"> ut sitis filii Patris vestri, qui in c&#x00E6;lis est : qui solem suum oriri facit super bonos et malos : et pluit super justos et injustos.</ab>
<ab  n="46"> Si enim diligitis eos qui vos diligunt, quam mercedem habebitis ? nonne et publicani hoc faciunt ?</ab>
<ab  n="47"> Et si salutaveritis fratres vestros tantum, quid amplius facitis ? nonne et ethnici hoc faciunt ?</ab>
<ab  n="48"> Estote ergo vos perfecti, sicut et Pater vester c&#x00E6;lestis perfectus est.</ab>
</div>
<div type="chap" n="6">
<ab  n="1"> Attendite ne justitiam vestram faciatis coram hominibus, ut videamini ab eis : alioquin mercedem non habebitis apud Patrem vestrum qui in c&#x00E6;lis est.</ab>
<ab  n="2"> Cum ergo facis eleemosynam, noli tuba canere ante te, sicut hypocrit&#x00E6; faciunt in synagogis, et in vicis, ut honorificentur ab hominibus. Amen dico vobis, receperunt mercedem suam.</ab>
<ab  n="3"> Te autem faciente eleemosynam, nesciat sinistra tua quid faciat dextera tua :</ab>
<ab  n="4"> ut sit eleemosyna tua in abscondito, et Pater tuus, qui videt in abscondito, reddet tibi.&#x00B6;</ab>
<ab  n="5"> Et cum oratis, non eritis sicut hypocrit&#x00E6; qui amant in synagogis et in angulis platearum stantes orare, ut videantur ab hominibus : amen dico vobis, receperunt mercedem suam.</ab>
<ab  n="6"> Tu autem cum oraveris, intra in cubiculum tuum, et clauso ostio, ora Patrem tuum in abscondito : et Pater tuus, qui videt in abscondito, reddet tibi.</ab>
<ab  n="7"> Orantes autem, nolite multum loqui, sicut ethnici, putant enim quod in multiloquio suo exaudiantur.</ab>
<ab  n="8"> Nolite ergo assimilari eis : scit enim Pater vester, quid opus sit vobis, antequam petatis eum.</ab>
<ab  n="9"> Sic ergo vos orabitis : [Pater noster, qui es in c&#x00E6;lis,/ sanctificetur nomen tuum./</ab>
<ab  n="10"> Adveniat regnum tuum ;/ fiat voluntas tua, sicut in c&#x00E6;lo et in terra./</ab>
<ab  n="11"> Panem nostrum supersubstantialem da nobis hodie,/</ab>
<ab  n="12"> et dimitte nobis debita nostra,/ sicut et nos dimittimus debitoribus nostris./</ab>
<ab  n="13"> Et ne nos inducas in tentationem,/ sed libera nos a malo. Amen.]</ab>
<ab  n="14"> Si enim dimiseritis hominibus peccata eorum : dimittet et vobis Pater vester c&#x00E6;lestis delicta vestra.</ab>
<ab  n="15"> Si autem non dimiseritis hominibus : nec Pater vester dimittet vobis peccata vestra.&#x00B6;</ab>
<ab  n="16"> Cum autem jejunatis, nolite fieri sicut hypocrit&#x00E6;, tristes. Exterminant enim facies suas, ut appareant hominibus jejunantes. Amen dico vobis, quia receperunt mercedem suam.</ab>
<ab  n="17"> Tu autem, cum jejunas, unge caput tuum, et faciem tuam lava,</ab>
<ab  n="18"> ne videaris hominibus jejunans, sed Patri tuo, qui est in abscondito : et Pater tuus, qui videt in abscondito, reddet tibi.&#x00B6;</ab>
<ab  n="19"> Nolite thesaurizare vobis thesauros in terra : ubi &#x00E6;rugo, et tinea demolitur : et ubi fures effodiunt, et furantur.</ab>
<ab  n="20"> Thesaurizate autem vobis thesauros in c&#x00E6;lo, ubi neque &#x00E6;rugo, neque tinea demolitur, et ubi fures non effodiunt, nec furantur.</ab>
<ab  n="21"> Ubi enim est thesaurus tuus, ibi est et cor tuum.</ab>
<ab  n="22"> Lucerna corporis tui est oculus tuus. Si oculus tuus fuerit simplex, totum corpus tuum lucidum erit.</ab>
<ab  n="23"> Si autem oculus tuus fuerit nequam, totum corpus tuum tenebrosum erit. Si ergo lumen, quod in te est, tenebr&#x00E6; sunt : ips&#x00E6; tenebr&#x00E6; quant&#x00E6; erunt ?</ab>
<ab  n="24"> Nemo potest duobus dominis servire : aut enim unum odio habebit, et alterum diliget : aut unum sustinebit, et alterum contemnet. Non potestis Deo servire et mammon&#x00E6;.</ab>
<ab  n="25"> Ideo dico vobis, ne solliciti sitis anim&#x00E6; vestr&#x00E6; quid manducetis, neque corpori vestro quid induamini. Nonne anima plus est quam esca, et corpus plus quam vestimentum ?</ab>
<ab  n="26"> Respicite volatilia c&#x00E6;li, quoniam non serunt, neque metunt, neque congregant in horrea : et Pater vester c&#x00E6;lestis pascit illa. Nonne vos magis pluris estis illis ?</ab>
<ab  n="27"> Quis autem vestrum cogitans potest adjicere ad staturam suam cubitum unum ?</ab>
<ab  n="28"> Et de vestimento quid solliciti estis ? Considerate lilia agri quomodo crescunt : non laborant, neque nent.</ab>
<ab  n="29"> Dico autem vobis, quoniam nec Salomon in omni gloria sua coopertus est sicut unum ex istis.</ab>
<ab  n="30"> Si autem f&#x0153;num agri, quod hodie est, et cras in clibanum mittitur, Deus sic vestit, quanto magis vos modic&#x00E6; fidei ?</ab>
<ab  n="31"> Nolite ergo solliciti esse, dicentes : Quid manducabimus, aut quid bibemus, aut quo operiemur ?</ab>
<ab  n="32"> h&#x00E6;c enim omnia gentes inquirunt. Scit enim Pater vester, quia his omnibus indigetis.</ab>
<ab  n="33"> Qu&#x00E6;rite ergo primum regnum Dei, et justitiam ejus : et h&#x00E6;c omnia adjicientur vobis.</ab>
<ab  n="34"> Nolite ergo solliciti esse in crastinum. Crastinus enim dies sollicitus erit sibi ipsi : sufficit diei malitia sua.</ab>
</div>
<div type="chap" n="7">
<ab  n="1"> Nolite judicare, ut non judicemini.</ab>
<ab  n="2"> In quo enim judicio judicaveritis, judicabimini : et in qua mensura mensi fueritis, remetietur vobis.</ab>
<ab  n="3"> Quid autem vides festucam in oculo fratris tui, et trabem in oculo tuo non vides ?</ab>
<ab  n="4"> aut quomodo dicis fratri tuo : Sine ejiciam festucam de oculo tuo, et ecce trabs est in oculo tuo ?</ab>
<ab  n="5"> Hypocrita, ejice primum trabem de oculo tuo, et tunc videbis ejicere festucam de oculo fratris tui.</ab>
<ab  n="6"> Nolite dare sanctum canibus : neque mittatis margaritas vestras ante porcos, ne forte conculcent eas pedibus suis, et conversi dirumpant vos.&#x00B6;</ab>
<ab  n="7"> Petite, et dabitur vobis : qu&#x00E6;rite, et invenietis : pulsate, et aperietur vobis.</ab>
<ab  n="8"> Omnis enim qui petit, accipit : et qui qu&#x00E6;rit, invenit : et pulsanti aperietur.</ab>
<ab  n="9"> Aut quis est ex vobis homo, quem si petierit filius suus panem, numquid lapidem porriget ei ?</ab>
<ab  n="10"> aut si piscem petierit, numquid serpentem porriget ei ?</ab>
<ab  n="11"> Si ergo vos, cum sitis mali, nostis bona data dare filiis vestris : quanto magis Pater vester, qui in c&#x00E6;lis est, dabit bona petentibus se ?&#x00B6;</ab>
<ab  n="12"> Omnia ergo qu&#x00E6;cumque vultis ut faciant vobis homines, et vos facite illis. H&#x00E6;c est enim lex, et prophet&#x00E6;.</ab>
<ab  n="13"> Intrate per angustam portam : quia lata porta, et spatiosa via est, qu&#x00E6; ducit ad perditionem, et multi sunt qui intrant per eam.</ab>
<ab  n="14"> Quam angusta porta, et arcta via est, qu&#x00E6; ducit ad vitam : et pauci sunt qui inveniunt eam !&#x00B6;</ab>
<ab  n="15"> Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces :</ab>
<ab  n="16"> a fructibus eorum cognoscetis eos. Numquid colligunt de spinis uvas, aut de tribulis ficus ?</ab>
<ab  n="17"> Sic omnis arbor bona fructus bonos facit : mala autem arbor malos fructus facit.</ab>
<ab  n="18"> Non potest arbor bona malos fructus facere : neque arbor mala bonos fructus facere.</ab>
<ab  n="19"> Omnis arbor, qu&#x00E6; non facit fructum bonum, excidetur, et in ignem mittetur.</ab>
<ab  n="20"> Igitur ex fructibus eorum cognoscetis eos.&#x00B6;</ab>
<ab  n="21"> Non omnis qui dicit mihi, Domine, Domine, intrabit in regnum c&#x00E6;lorum : sed qui facit voluntatem Patris mei, qui in c&#x00E6;lis est, ipse intrabit in regnum c&#x00E6;lorum.</ab>
<ab  n="22"> Multi dicent mihi in illa die : Domine, Domine, nonne in nomine tuo prophetavimus, et in nomine tuo d&#x00E6;monia ejecimus, et in nomine tuo virtutes multas fecimus ?</ab>
<ab  n="23"> Et tunc confitebor illis : Quia numquam novi vos : discedite a me, qui operamini iniquitatem.</ab>
<ab  n="24"> Omnis ergo qui audit verba mea h&#x00E6;c, et facit ea, assimilabitur viro sapienti, qui &#x00E6;dificavit domum suam supra petram,</ab>
<ab  n="25"> et descendit pluvia, et venerunt flumina, et flaverunt venti, et irruerunt in domum illam, et non cecidit : fundata enim erat super petram.</ab>
<ab  n="26"> Et omnis qui audit verba mea h&#x00E6;c, et non facit ea, similis erit viro stulto, qui &#x00E6;dificavit domum suam super arenam :</ab>
<ab  n="27"> et descendit pluvia, et venerunt flumina, et flaverunt venti, et irruerunt in domum illam, et cecidit, et fuit ruina illius magna.</ab>
<ab  n="28"> Et factum est : cum consummasset Jesus verba h&#x00E6;c, admirabantur turb&#x00E6; super doctrina ejus.</ab>
<ab  n="29"> Erat enim docens eos sicut potestatem habens, et non sicut scrib&#x00E6; eorum, et pharis&#x00E6;i.</ab>
</div>
<div type="chap" n="8">
<ab  n="1"> Cum autem descendisset de monte, secut&#x00E6; sunt eum turb&#x00E6; mult&#x00E6; :</ab>
<ab  n="2"> et ecce leprosus veniens, adorabat eum, dicens : Domine, si vis, potes me mundare.</ab>
<ab  n="3"> Et extendens Jesus manum, tetigit eum, dicens : Volo : mundare. Et confestim mundata est lepra ejus.</ab>
<ab  n="4"> Et ait illi Jesus : Vide, nemini dixeris : sed vade, ostende te sacerdoti, et offer munus, quod pr&#x00E6;cepit Moyses, in testimonium illis.&#x00B6;</ab>
<ab  n="5"> Cum autem introisset Capharnaum, accessit ad eum centurio, rogans eum,</ab>
<ab  n="6"> et dicens : Domine, puer meus jacet in domo paralyticus, et male torquetur.</ab>
<ab  n="7"> Et ait illi Jesus : Ego veniam, et curabo eum.</ab>
<ab  n="8"> Et respondens centurio, ait : Domine, non sum dignus ut intres sub tectum meum : sed tantum dic verbo, et sanabitur puer meus.</ab>
<ab  n="9"> Nam et ego homo sum sub potestate constitutus, habens sub me milites, et dico huic : Vade, et vadit : et alii : Veni, et venit : et servo meo : Fac hoc, et facit.</ab>
<ab  n="10"> Audiens autem Jesus miratus est, et sequentibus se dixit : Amen dico vobis, non inveni tantam fidem in Isra&#x00EB;l.</ab>
<ab  n="11"> Dico autem vobis, quod multi ab oriente et occidente venient, et recumbent cum Abraham, et Isaac, et Jacob in regno c&#x00E6;lorum :</ab>
<ab  n="12"> filii autem regni ejicientur in tenebras exteriores : ibi erit fletus et stridor dentium.</ab>
<ab  n="13"> Et dixit Jesus centurioni : Vade, et sicut credidisti, fiat tibi. Et sanatus est puer in illa hora.&#x00B6;</ab>
<ab  n="14"> Et cum venisset Jesus in domum Petri, vidit socrum ejus jacentem, et febricitantem :</ab>
<ab  n="15"> et tetigit manum ejus, et dimisit eam febris, et surrexit, et ministrabat eis.&#x00B6;</ab>
<ab  n="16"> Vespere autem facto, obtulerunt ei multos d&#x00E6;monia habentes : et ejiciebat spiritus verbo, et omnes male habentes curavit :</ab>
<ab  n="17"> ut adimpleretur quod dictum est per Isaiam prophetam, dicentem : [Ipse infirmitates nostras accepit :/ et &#x00E6;grotationes nostras portavit.]</ab>
<ab  n="18"> Videns autem Jesus turbas multas circum se, jussit ire trans fretum.&#x00B6;</ab>
<ab  n="19"> Et accedens unus scriba, ait illi : Magister, sequar te, quocumque ieris.</ab>
<ab  n="20"> Et dicit ei Jesus : Vulpes foveas habent, et volucres c&#x00E6;li nidos ; Filius autem hominis non habet ubi caput reclinet.</ab>
<ab  n="21"> Alius autem de discipulis ejus ait illi : Domine, permitte me primum ire, et sepelire patrem meum.</ab>
<ab  n="22"> Jesus autem ait illi : Sequere me, et dimitte mortuos sepelire mortuos suos.&#x00B6;</ab>
<ab  n="23"> Et ascendente eo in naviculam, secuti sunt eum discipuli ejus :</ab>
<ab  n="24"> et ecce motus magnus factus est in mari, ita ut navicula operiretur fluctibus : ipse vero dormiebat.</ab>
<ab  n="25"> Et accesserunt ad eum discipuli ejus, et suscitaverunt eum, dicentes : Domine, salva nos : perimus.</ab>
<ab  n="26"> Et dicit eis Jesus : Quid timidi estis, modic&#x00E6; fidei ? Tunc surgens imperavit ventis, et mari, et facta est tranquillitas magna.</ab>
<ab  n="27"> Porro homines mirati sunt, dicentes : Qualis est hic, quia venti et mare obediunt ei ?&#x00B6;</ab>
<ab  n="28"> Et cum venisset trans fretum in regionem Gerasenorum, occurrerunt ei duo habentes d&#x00E6;monia, de monumentis exeuntes, s&#x00E6;vi nimis, ita ut nemo posset transire per viam illam.</ab>
<ab  n="29"> Et ecce clamaverunt, dicentes : Quid nobis et tibi, Jesu fili Dei ? Venisti huc ante tempus torquere nos ?</ab>
<ab  n="30"> Erat autem non longe ab illis grex multorum porcorum pascens.</ab>
<ab  n="31"> D&#x00E6;mones autem rogabant eum, dicentes : Si ejicis nos hinc, mitte nos in gregem porcorum.</ab>
<ab  n="32"> Et ait illis : Ite. At illi exeuntes abierunt in porcos, et ecce impetu abiit totus grex per pr&#x00E6;ceps in mare : et mortui sunt in aquis.</ab>
<ab  n="33"> Pastores autem fugerunt : et venientes in civitatem, nuntiaverunt omnia, et de eis qui d&#x00E6;monia habuerant.</ab>
<ab  n="34"> Et ecce tota civitas exiit obviam Jesu : et viso eo, rogabant ut transiret a finibus eorum.</ab>
</div>
<div type="chap" n="9">
<ab  n="1"> Et ascendens in naviculam, transfretavit, et venit in civitatem suam.</ab>
<ab  n="2"> Et ecce offerebant ei paralyticum jacentem in lecto. Et videns Jesus fidem illorum, dixit paralytico : Confide fili, remittuntur tibi peccata tua.</ab>
<ab  n="3"> Et ecce quidam de scribis dixerunt intra se : Hic blasphemat.</ab>
<ab  n="4"> Et cum vidisset Jesus cogitationes eorum, dixit : Ut quid cogitatis mala in cordibus vestris ?</ab>
<ab  n="5"> Quid est facilius dicere : Dimittuntur tibi peccata tua : an dicere : Surge, et ambula ?</ab>
<ab  n="6"> Ut autem sciatis, quia Filius hominis habet potestatem in terra dimittendi peccata, tunc ait paralytico : Surge, tolle lectum tuum, et vade in domum tuam.</ab>
<ab  n="7"> Et surrexit, et abiit in domum suam.</ab>
<ab  n="8"> Videntes autem turb&#x00E6; timuerunt, et glorificaverunt Deum, qui dedit potestatem talem hominibus.&#x00B6;</ab>
<ab  n="9"> Et, cum transiret inde Jesus, vidit hominem sedentem in telonio, Matth&#x00E6;um nomine. Et ait illi : Sequere me. Et surgens, secutus est eum.</ab>
<ab  n="10"> Et factum est, discumbente eo in domo, ecce multi publicani et peccatores venientes, discumbebant cum Jesu, et discipulis ejus.</ab>
<ab  n="11"> Et videntes pharis&#x00E6;i, dicebant discipulis ejus : Quare cum publicanis et peccatoribus manducat magister vester ?</ab>
<ab  n="12"> At Jesus audiens, ait : Non est opus valentibus medicus, sed male habentibus.</ab>
<ab  n="13"> Euntes autem discite quid est : Misericordiam volo, et non sacrificium. Non enim veni vocare justos, sed peccatores.</ab>
<ab  n="14"> Tunc accesserunt ad eum discipuli Joannis, dicentes : Quare nos, et pharis&#x00E6;i, jejunamus frequenter : discipuli autem tui non jejunant ?</ab>
<ab  n="15"> Et ait illis Jesus : Numquid possunt filii sponsi lugere, quamdiu cum illis est sponsus ? Venient autem dies cum auferetur ab eis sponsus : et tunc jejunabunt.</ab>
<ab  n="16"> Nemo autem immittit commissuram panni rudis in vestimentum vetus : tollit enim plenitudinem ejus a vestimento, et pejor scissura fit.</ab>
<ab  n="17"> Neque mittunt vinum novum in utres veteres : alioquin rumpuntur utres, et vinum effunditur, et utres pereunt. Sed vinum novum in utres novos mittunt : et ambo conservantur.&#x00B6;</ab>
<ab  n="18"> H&#x00E6;c illo loquente ad eos, ecce princeps unus accessit, et adorabat eum, dicens : Domine, filia mea modo defuncta est : sed veni, impone manum tuam super eam, et vivet.</ab>
<ab  n="19"> Et surgens Jesus, sequebatur eum, et discipuli ejus.</ab>
<ab  n="20"> Et ecce mulier, qu&#x00E6; sanguinis fluxum patiebatur duodecim annis, accessit retro, et tetigit fimbriam vestimenti ejus.</ab>
<ab  n="21"> Dicebat enim intra se : Si tetigero tantum vestimentum ejus, salva ero.</ab>
<ab  n="22"> At Jesus conversus, et videns eam, dixit : Confide, filia, fides tua te salvam fecit. Et salva facta est mulier ex illa hora.&#x00B6;</ab>
<ab  n="23"> Et cum venisset Jesus in domum principis, et vidisset tibicines et turbam tumultuantem, dicebat :</ab>
<ab  n="24"> Recedite : non est enim mortua puella, sed dormit. Et deridebant eum.</ab>
<ab  n="25"> Et cum ejecta esset turba, intravit : et tenuit manum ejus, et surrexit puella.</ab>
<ab  n="26"> Et exiit fama h&#x00E6;c in universam terram illam.&#x00B6;</ab>
<ab  n="27"> Et transeunte inde Jesu, secuti sunt eum duo c&#x00E6;ci, clamantes, et dicentes : Miserere nostri, fili David.</ab>
<ab  n="28"> Cum autem venisset domum, accesserunt ad eum c&#x00E6;ci. Et dicit eis Jesus : Creditis quia hoc possum facere vobis ? Dicunt ei : Utique, Domine.</ab>
<ab  n="29"> Tunc tetigit oculos eorum, dicens : Secundum fidem vestram, fiat vobis.</ab>
<ab  n="30"> Et aperti sunt oculi eorum : et comminatus est illis Jesus, dicens : Videte ne quis sciat.</ab>
<ab  n="31"> Illi autem exeuntes, diffamaverunt eum in tota terra illa.&#x00B6;</ab>
<ab  n="32"> Egressis autem illis, ecce obtulerunt ei hominem mutum, d&#x00E6;monium habentem.</ab>
<ab  n="33"> Et ejecto d&#x00E6;monio, locutus est mutus, et mirat&#x00E6; sunt turb&#x00E6;, dicentes : Numquam apparuit sic in Isra&#x00EB;l.</ab>
<ab  n="34"> Pharis&#x00E6;i autem dicebant : In principe d&#x00E6;moniorum ejicit d&#x00E6;mones.&#x00B6;</ab>
<ab  n="35"> Et circuibat Jesus omnes civitates, et castella, docens in synagogis eorum, et pr&#x00E6;dicans Evangelium regni, et curans omnem languorem, et omnem infirmitatem.</ab>
<ab  n="36"> Videns autem turbas, misertus est eis : quia erant vexati, et jacentes sicut oves non habentes pastorem.</ab>
<ab  n="37"> Tunc dicit discipulis suis : Messis quidem multa, operarii autem pauci.</ab>
<ab  n="38"> Rogate ergo Dominum messis, ut mittat operarios in messem suam.</ab>
</div>
<div type="chap" n="10">
<ab  n="1"> Et convocatis duodecim discipulis suis, dedit illis potestatem spirituum immundorum, ut ejicerent eos, et curarent omnem languorem, et omnem infirmitatem.</ab>
<ab  n="2"> Duodecim autem Apostolorum nomina sunt h&#x00E6;c. Primus, Simon, qui dicitur Petrus : et Andreas frater ejus,</ab>
<ab  n="3"> Jacobus Zebed&#x00E6;i, et Joannes frater ejus, Philippus, et Bartholom&#x00E6;us, Thomas, et Matth&#x00E6;us publicanus, Jacobus Alph&#x00E6;i, et Thadd&#x00E6;us,</ab>
<ab  n="4"> Simon Chanan&#x00E6;us, et Judas Iscariotes, qui et tradidit eum.&#x00B6;</ab>
<ab  n="5"> Hos duodecim misit Jesus, pr&#x00E6;cipiens eis, dicens : In viam gentium ne abieritis, et in civitates Samaritanorum ne intraveritis :</ab>
<ab  n="6"> sed potius ite ad oves qu&#x00E6; perierunt domus Isra&#x00EB;l.</ab>
<ab  n="7"> Euntes autem pr&#x00E6;dicate, dicentes : Quia appropinquavit regnum c&#x00E6;lorum.</ab>
<ab  n="8"> Infirmos curate, mortuos suscitate, leprosos mundate, d&#x00E6;mones ejicite : gratis accepistis, gratis date.</ab>
<ab  n="9"> Nolite possidere aurum, neque argentum, neque pecuniam in zonis vestris :</ab>
<ab  n="10"> non peram in via, neque duas tunicas, neque calceamenta, neque virgam : dignus enim est operarius cibo suo.</ab>
<ab  n="11"> In quamcumque autem civitatem aut castellum intraveritis, interrogate, quis in ea dignus sit : et ibi manete donec exeatis.</ab>
<ab  n="12"> Intrantes autem in domum, salutate eam, dicentes : Pax huic domui.</ab>
<ab  n="13"> Et siquidem fuerit domus illa digna, veniet pax vestra super eam : si autem non fuerit digna, pax vestra revertetur ad vos.</ab>
<ab  n="14"> Et quicumque non receperit vos, neque audierit sermones vestros : exeuntes foras de domo, vel civitate, excutite pulverem de pedibus vestris.</ab>
<ab  n="15"> Amen dico vobis : Tolerabilius erit terr&#x00E6; Sodomorum et Gomorrh&#x00E6;orum in die judicii, quam illi civitati.&#x00B6;</ab>
<ab  n="16"> Ecce ego mitto vos sicut oves in medio luporum. Estote ergo prudentes sicut serpentes, et simplices sicut columb&#x00E6;.</ab>
<ab  n="17"> Cavete autem ab hominibus. Tradent enim vos in conciliis, et in synagogis suis flagellabunt vos :</ab>
<ab  n="18"> et ad pr&#x00E6;sides, et ad reges ducemini propter me in testimonium illis, et gentibus.</ab>
<ab  n="19"> Cum autem tradent vos, nolite cogitare quomodo, aut quid loquamini : dabitur enim vobis in illa hora, quid loquamini :</ab>
<ab  n="20"> non enim vos estis qui loquimini, sed Spiritus Patris vestri, qui loquitur in vobis.</ab>
<ab  n="21"> Tradet autem frater fratrem in mortem, et pater filium : et insurgent filii in parentes, et morte eos afficient :</ab>
<ab  n="22"> et eritis odio omnibus propter nomen meum : qui autem perseveraverit usque in finem, hic salvus erit.&#x00B6;</ab>
<ab  n="23"> Cum autem persequentur vos in civitate ista, fugite in aliam. Amen dico vobis, non consummabitis civitates Isra&#x00EB;l, donec veniat Filius hominis.</ab>
<ab  n="24"> Non est discipulus super magistrum, nec servus super dominum suum :</ab>
<ab  n="25"> sufficit discipulo ut sit sicut magister ejus, et servo, sicut dominus ejus. Si patremfamilias Beelzebub vocaverunt, quanto magis domesticos ejus ?</ab>
<ab  n="26"> Ne ergo timueritis eos. Nihil enim est opertum, quod non revelabitur : et occultum, quod non scietur.</ab>
<ab  n="27"> Quod dico vobis in tenebris, dicite in lumine : et quod in aure auditis, pr&#x00E6;dicate super tecta.</ab>
<ab  n="28"> Et nolite timere eos qui occidunt corpus, animam autem non possunt occidere : sed potius timete eum, qui potest et animam et corpus perdere in gehennam.</ab>
<ab  n="29"> Nonne duo passeres asse veneunt ? et unus ex illis non cadet super terram sine Patre vestro.</ab>
<ab  n="30"> Vestri autem capilli capitis omnes numerati sunt.</ab>
<ab  n="31"> Nolite ergo timere : multis passeribus meliores estis vos.</ab>
<ab  n="32"> Omnis ergo qui confitebitur me coram hominibus, confitebor et ego eum coram Patre meo, qui in c&#x00E6;lis est.</ab>
<ab  n="33"> Qui autem negaverit me coram hominibus, negabo et ego eum coram Patre meo, qui in c&#x00E6;lis est.</ab>
<ab  n="34"> Nolite arbitrari quia pacem venerim mittere in terram : non veni pacem mittere, sed gladium :</ab>
<ab  n="35"> veni enim separare hominem adversus patrem suum, et filiam adversus matrem suam, et nurum adversus socrum suam :</ab>
<ab  n="36"> et inimici hominis, domestici ejus.</ab>
<ab  n="37"> Qui amat patrem aut matrem plus quam me, non est me dignus : et qui amat filium aut filiam super me, non est me dignus.</ab>
<ab  n="38"> Et qui non accipit crucem suam, et sequitur me, non est me dignus.</ab>
<ab  n="39"> Qui invenit animam suam, perdet illam : et qui perdiderit animam suam propter me, inveniet eam.</ab>
<ab  n="40"> Qui recipit vos, me recipit : et qui me recipit, recipit eum qui me misit.</ab>
<ab  n="41"> Qui recipit prophetam in nomine prophet&#x00E6;, mercedem prophet&#x00E6; accipiet : et qui recipit justum in nomine justi, mercedem justi accipiet.</ab>
<ab  n="42"> Et quicumque potum dederit uni ex minimis istis calicem aqu&#x00E6; frigid&#x00E6; tantum in nomine discipuli : amen dico vobis, non perdet mercedem suam.</ab>
</div>
<div type="chap" n="11">
<ab  n="1"> Et factum est, cum consummasset Jesus, pr&#x00E6;cipiens duodecim discipulis suis, transiit inde ut doceret, et pr&#x00E6;dicaret in civitatibus eorum.&#x00B6;</ab>
<ab  n="2"> Joannes autem cum audisset in vinculis opera Christi, mittens duos de discipulis suis,</ab>
<ab  n="3"> ait illi : Tu es, qui venturus es, an alium exspectamus ?</ab>
<ab  n="4"> Et respondens Jesus ait illis : Euntes renuntiate Joanni qu&#x00E6; audistis, et vidistis.</ab>
<ab  n="5"> C&#x00E6;ci vident, claudi ambulant, leprosi mundantur, surdi audiunt, mortui resurgunt, pauperes evangelizantur :</ab>
<ab  n="6"> et beatus est, qui non fuerit scandalizatus in me.&#x00B6;</ab>
<ab  n="7"> Illis autem abeuntibus, c&#x0153;pit Jesus dicere ad turbas de Joanne : Quid existis in desertum videre ? arundinem vento agitatam ?</ab>
<ab  n="8"> Sed quid existis videre ? hominem mollibus vestitum ? Ecce qui mollibus vestiuntur, in domibus regum sunt.</ab>
<ab  n="9"> Sed quid existis videre ? prophetam ? Etiam dico vobis, et plus quam prophetam.</ab>
<ab  n="10"> Hic est enim de quo scriptum est : Ecce ego mitto angelum meum ante faciem tuam, qui pr&#x00E6;parabit viam tuam ante te.</ab>
<ab  n="11"> Amen dico vobis, non surrexit inter natos mulierum major Joanne Baptista : qui autem minor est in regno c&#x00E6;lorum, major est illo.</ab>
<ab  n="12"> A diebus autem Joannis Baptist&#x00E6; usque nunc, regnum c&#x00E6;lorum vim patitur, et violenti rapiunt illud.</ab>
<ab  n="13"> Omnes enim prophet&#x00E6; et lex usque ad Joannem prophetaverunt :</ab>
<ab  n="14"> et si vultis recipere, ipse est Elias, qui venturus est.</ab>
<ab  n="15"> Qui habet aures audiendi, audiat.&#x00B6;</ab>
<ab  n="16"> Cui autem similem &#x00E6;stimabo generationem istam ? Similis est pueris sedentibus in foro : qui clamantes co&#x00E6;qualibus</ab>
<ab  n="17"> dicunt : Cecinimus vobis, et non saltastis : lamentavimus, et non planxistis.</ab>
<ab  n="18"> Venit enim Joannes neque manducans, neque bibens, et dicunt : D&#x00E6;monium habet.</ab>
<ab  n="19"> Venit Filius hominis manducans, et bibens, et dicunt : Ecce homo vorax, et potator vini, publicanorum et peccatorum amicus. Et justificata est sapientia a filiis suis.&#x00B6;</ab>
<ab  n="20"> Tunc c&#x0153;pit exprobrare civitatibus, in quibus fact&#x00E6; sunt plurim&#x00E6; virtutes ejus, quia non egissent p&#x0153;nitentiam :</ab>
<ab  n="21"> V&#x00E6; tibi Corozain, v&#x00E6; tibi Bethsaida : quia, si in Tyro et Sidone fact&#x00E6; essent virtutes qu&#x00E6; fact&#x00E6; sunt in vobis, olim in cilicio et cinere p&#x0153;nitentiam egissent.</ab>
<ab  n="22"> Verumtamen dico vobis : Tyro et Sidoni remissius erit in die judicii, quam vobis.</ab>
<ab  n="23"> Et tu Capharnaum, numquid usque in c&#x00E6;lum exaltaberis ? usque in infernum descendes, quia si in Sodomis fact&#x00E6; fuissent virtutes qu&#x00E6; fact&#x00E6; sunt in te, forte mansissent usque in hanc diem.</ab>
<ab  n="24"> Verumtamen dico vobis, quia terr&#x00E6; Sodomorum remissius erit in die judicii, quam tibi.&#x00B6;</ab>
<ab  n="25"> In illo tempore respondens Jesus dixit : Confiteor tibi, Pater, Domine c&#x00E6;li et terr&#x00E6;, quia abscondisti h&#x00E6;c a sapientibus, et prudentibus, et revelasti ea parvulis.</ab>
<ab  n="26"> Ita Pater : quoniam sic fuit placitum ante te.</ab>
<ab  n="27"> Omnia mihi tradita sunt a Patre meo. Et nemo novit Filium, nisi Pater : neque Patrem quis novit, nisi Filius, et cui voluerit Filius revelare.</ab>
<ab  n="28"> Venite ad me omnes qui laboratis, et onerati estis, et ego reficiam vos.</ab>
<ab  n="29"> Tollite jugum meum super vos, et discite a me, quia mitis sum, et humilis corde : et invenietis requiem animabus vestris.</ab>
<ab  n="30"> Jugum enim meum suave est, et onus meum leve.</ab>
</div>
<div type="chap" n="12">
<ab  n="1"> In illo tempore abiit Jesus per sata sabbato : discipuli autem ejus esurientes c&#x0153;perunt vellere spicas, et manducare.</ab>
<ab  n="2"> Pharis&#x00E6;i autem videntes, dixerunt ei : Ecce discipuli tui faciunt quod non licet facere sabbatis.</ab>
<ab  n="3"> At ille dixit eis : Non legistis quid fecerit David, quando esuriit, et qui cum eo erant :</ab>
<ab  n="4"> quomodo intravit in domum Dei, et panes propositionis comedit, quos non licebat ei edere, neque his qui cum eo erant, nisi solis sacerdotibus ?</ab>
<ab  n="5"> aut non legistis in lege quia sabbatis sacerdotes in templo sabbatum violant, et sine crimine sunt ?</ab>
<ab  n="6"> Dico autem vobis, quia templo major est hic.</ab>
<ab  n="7"> Si autem sciretis, quid est : Misericordiam volo, et non sacrificium : numquam condemnassetis innocentes :</ab>
<ab  n="8"> dominus enim est Filius hominis etiam sabbati.&#x00B6;</ab>
<ab  n="9"> Et cum inde transisset, venit in synagogam eorum.</ab>
<ab  n="10"> Et ecce homo manum habens aridam, et interrogabant eum, dicentes : Si licet sabbatis curare ? ut accusarent eum.</ab>
<ab  n="11"> Ipse autem dixit illis : Quis erit ex vobis homo, qui habeat ovem unam, et si ceciderit h&#x00E6;c sabbatis in foveam, nonne tenebit et levabit eam ?</ab>
<ab  n="12"> Quanto magis melior est homo ove ? itaque licet sabbatis benefacere.</ab>
<ab  n="13"> Tunc ait homini : Extende manum tuam. Et extendit, et restituta est sanitati sicut altera.</ab>
<ab  n="14"> Exeuntes autem pharis&#x00E6;i, consilium faciebant adversus eum, quomodo perderent eum.</ab>
<ab  n="15"> Jesus autem sciens recessit inde : et secuti sunt eum multi, et curavit eos omnes :</ab>
<ab  n="16"> et pr&#x00E6;cepit eis ne manifestum eum facerent.</ab>
<ab  n="17"> Ut adimpleretur quod dictum est per Isaiam prophetam, dicentem :</ab>
<ab  n="18"> [Ecce puer meus, quem elegi, dilectus meus,/ in quo bene complacuit anim&#x00E6; me&#x00E6;./ Ponam spiritum meum super eum,/ et judicium gentibus nuntiabit./</ab>
<ab  n="19"> Non contendet, neque clamabit,/ neque audiet aliquis in plateis vocem ejus :/</ab>
<ab  n="20"> arundinem quassatam non confringet,/ et linum fumigans non extinguet,/ donec ejiciat ad victoriam judicium :/</ab>
<ab  n="21"> et in nomine ejus gentes sperabunt.]&#x00B6;</ab>
<ab  n="22"> Tunc oblatus est ei d&#x00E6;monium habens, c&#x00E6;cus, et mutus, et curavit eum ita ut loqueretur, et videret.</ab>
<ab  n="23"> Et stupebant omnes turb&#x00E6;, et dicebant : Numquid hic est filius David ?</ab>
<ab  n="24"> Pharis&#x00E6;i autem audientes, dixerunt : Hic non ejicit d&#x00E6;mones nisi in Beelzebub principe d&#x00E6;moniorum.</ab>
<ab  n="25"> Jesus autem sciens cogitationes eorum, dixit eis : Omne regnum divisum contra se desolabitur : et omnis civitas vel domus divisa contra se, non stabit.</ab>
<ab  n="26"> Et si Satanas Satanam ejicit, adversus se divisus est : quomodo ergo stabit regnum ejus ?</ab>
<ab  n="27"> Et si ego in Beelzebub ejicio d&#x00E6;mones, filii vestri in quo ejiciunt ? ideo ipsi judices vestri erunt.</ab>
<ab  n="28"> Si autem ego in Spiritu Dei ejicio d&#x00E6;mones, igitur pervenit in vos regnum Dei.</ab>
<ab  n="29"> Aut quomodo potest quisquam intrare in domum fortis, et vasa ejus diripere, nisi prius alligaverit fortem ? et tunc domum illius diripiet.</ab>
<ab  n="30"> Qui non est mecum, contra me est ; et qui non congregat mecum, spargit.</ab>
<ab  n="31"> Ideo dico vobis : Omne peccatum et blasphemia remittetur hominibus, Spiritus autem blasphemia non remittetur.</ab>
<ab  n="32"> Et quicumque dixerit verbum contra Filium hominis, remittetur ei : qui autem dixerit contra Spiritum Sanctum, non remittetur ei, neque in hoc s&#x00E6;culo, neque in futuro.</ab>
<ab  n="33"> Aut facite arborem bonam, et fructum ejus bonum : aut facite arborem malam, et fructum ejus malum : siquidem ex fructu arbor agnoscitur.</ab>
<ab  n="34"> Progenies viperarum, quomodo potestis bona loqui, cum sitis mali ? ex abundantia enim cordis os loquitur.</ab>
<ab  n="35"> Bonus homo de bono thesauro profert bona : et malus homo de malo thesauro profert mala.</ab>
<ab  n="36"> Dico autem vobis quoniam omne verbum otiosum, quod locuti fuerint homines, reddent rationem de eo in die judicii.</ab>
<ab  n="37"> Ex verbis enim tuis justificaberis et ex verbis tuis condemnaberis.&#x00B6;</ab>
<ab  n="38"> Tunc responderunt ei quidam de scribis et pharis&#x00E6;is, dicentes : Magister, volumus a te signum videre.</ab>
<ab  n="39"> Qui respondens ait illis : Generatio mala et adultera signum qu&#x00E6;rit : et signum non dabitur ei, nisi signum Jon&#x00E6; prophet&#x00E6;.</ab>
<ab  n="40"> Sicut enim fuit Jonas in ventre ceti tribus diebus, et tribus noctibus, sic erit Filius hominis in corde terr&#x00E6; tribus diebus et tribus noctibus.</ab>
<ab  n="41"> Viri Ninivit&#x00E6; surgent in judicio cum generatione ista, et condemnabunt eam : quia p&#x0153;nitentiam egerunt in pr&#x00E6;dicatione Jon&#x00E6;, et ecce plus quam Jonas hic.</ab>
<ab  n="42"> Regina austri surget in judicio cum generatione ista, et condemnabit eam : quia venit a finibus terr&#x00E6; audire sapientiam Salomonis, et ecce plus quam Salomon hic.</ab>
<ab  n="43"> Cum autem immundus spiritus exierit ab homine, ambulat per loca arida, qu&#x00E6;rens requiem, et non invenit.</ab>
<ab  n="44"> Tunc dicit : Revertar in domum meam, unde exivi. Et veniens invenit eam vacantem, scopis mundatam, et ornatam.</ab>
<ab  n="45"> Tunc vadit, et assumit septem alios spiritus secum nequiores se, et intrantes habitant ibi : et fiunt novissima hominis illius pejora prioribus. Sic erit et generationi huic pessim&#x00E6;.&#x00B6;</ab>
<ab  n="46"> Adhuc eo loquente ad turbas, ecce mater ejus et fratres stabant foris, qu&#x00E6;rentes loqui ei.</ab>
<ab  n="47"> Dixit autem ei quidam : Ecce mater tua, et fratres tui foris stant qu&#x00E6;rentes te.</ab>
<ab  n="48"> At ipse respondens dicenti sibi, ait : Qu&#x00E6; est mater mea, et qui sunt fratres mei ?</ab>
<ab  n="49"> Et extendens manum in discipulos suos, dixit : Ecce mater mea, et fratres mei.</ab>
<ab  n="50"> Quicumque enim fecerit voluntatem Patris mei, qui in c&#x00E6;lis est, ipse meus frater, et soror, et mater est.</ab>
</div>
<div type="chap" n="13">
<ab  n="1"> In illo die exiens Jesus de domo, sedebat secus mare.</ab>
<ab  n="2"> Et congregat&#x00E6; sunt ad eum turb&#x00E6; mult&#x00E6;, ita ut naviculam ascendens sederet : et omnis turba stabat in littore,</ab>
<ab  n="3"> et locutus est eis multa in parabolis, dicens : Ecce exiit qui seminat, seminare.</ab>
<ab  n="4"> Et dum seminat, qu&#x00E6;dam ceciderunt secus viam, et venerunt volucres c&#x00E6;li, et comederunt ea.</ab>
<ab  n="5"> Alia autem ceciderunt in petrosa, ubi non habebant terram multam : et continuo exorta sunt, quia non habebant altitudinem terr&#x00E6; :</ab>
<ab  n="6"> sole autem orto &#x00E6;stuaverunt ; et quia non habebant radicem, aruerunt.</ab>
<ab  n="7"> Alia autem ceciderunt in spinas : et creverunt spin&#x00E6;, et suffocaverunt ea.</ab>
<ab  n="8"> Alia autem ceciderunt in terram bonam : et dabant fructum, aliud centesimum, aliud sexagesimum, aliud trigesimum.</ab>
<ab  n="9"> Qui habet aures audiendi, audiat.&#x00B6;</ab>
<ab  n="10"> Et accedentes discipuli dixerunt ei : Quare in parabolis loqueris eis ?</ab>
<ab  n="11"> Qui respondens, ait illis : Quia vobis datum est nosse mysteria regni c&#x00E6;lorum : illis autem non est datum.</ab>
<ab  n="12"> Qui enim habet, dabitur ei, et abundabit : qui autem non habet, et quod habet auferetur ab eo.</ab>
<ab  n="13"> Ideo in parabolis loquor eis : quia videntes non vident, et audientes non audiunt, neque intelligunt.</ab>
<ab  n="14"> Et adimpletur in eis prophetia Isai&#x00E6;, dicentis : [Auditu audietis, et non intelligetis :/ et videntes videbitis, et non videbitis./</ab>
<ab  n="15"> Incrassatum est enim cor populi hujus,/ et auribus graviter audierunt,/ et oculos suos clauserunt :/ nequando videant oculis, et auribus audiant,/ et corde intelligant, et convertantur,/ et sanem eos.]</ab>
<ab  n="16"> Vestri autem beati oculi quia vident, et aures vestr&#x00E6; quia audiunt.</ab>
<ab  n="17"> Amen quippe dico vobis, quia multi prophet&#x00E6; et justi cupierunt videre qu&#x00E6; videtis, et non viderunt : et audire qu&#x00E6; auditis, et non audierunt.&#x00B6;</ab>
<ab  n="18"> Vos ergo audite parabolam seminantis.</ab>
<ab  n="19"> Omnis qui audit verbum regni, et non intelligit, venit malus, et rapit quod seminatum est in corde ejus : hic est qui secus viam seminatus est.</ab>
<ab  n="20"> Qui autem super petrosa seminatus est, hic est qui verbum audit, et continuo cum gaudio accipit illud :</ab>
<ab  n="21"> non habet autem in se radicem, sed est temporalis : facta autem tribulatione et persecutione propter verbum, continuo scandalizatur.</ab>
<ab  n="22"> Qui autem seminatus est in spinis, hic est qui verbum audit, et sollicitudo s&#x00E6;culi istius, et fallacia divitiarum suffocat verbum, et sine fructu efficitur.</ab>
<ab  n="23"> Qui vero in terram bonam seminatus est, hic est qui audit verbum, et intelligit, et fructum affert, et facit aliud quidem centesimum, aliud autem sexagesimum, aliud vero trigesimum.&#x00B6;</ab>
<ab  n="24"> Aliam parabolam proposuit illis, dicens : Simile factum est regnum c&#x00E6;lorum homini, qui seminavit bonum semen in agro suo :</ab>
<ab  n="25"> cum autem dormirent homines, venit inimicus ejus, et superseminavit zizania in medio tritici, et abiit.</ab>
<ab  n="26"> Cum autem crevisset herba, et fructum fecisset, tunc apparuerunt et zizania.</ab>
<ab  n="27"> Accedentes autem servi patrisfamilias, dixerunt ei : Domine, nonne bonum semen seminasti in agro tuo ? unde ergo habet zizania ?</ab>
<ab  n="28"> Et ait illis : Inimicus homo hoc fecit. Servi autem dixerunt ei : Vis, imus, et colligimus ea ?</ab>
<ab  n="29"> Et ait : Non : ne forte colligentes zizania, eradicetis simul cum eis et triticum.</ab>
<ab  n="30"> Sinite utraque crescere usque ad messem, et in tempore messis dicam messoribus : Colligite primum zizania, et alligate ea in fasciculos ad comburendum : triticum autem congregate in horreum meum.&#x00B6;</ab>
<ab  n="31"> Aliam parabolam proposuit eis dicens : Simile est regnum c&#x00E6;lorum grano sinapis, quod accipiens homo seminavit in agro suo :</ab>
<ab  n="32"> quod minimum quidem est omnibus seminibus : cum autem creverit, majus est omnibus oleribus, et fit arbor, ita ut volucres c&#x00E6;li veniant, et habitent in ramis ejus.</ab>
<ab  n="33"> Aliam parabolam locutus est eis : Simile est regnum c&#x00E6;lorum fermento, quod acceptum mulier abscondit in farin&#x00E6; satis tribus, donec fermentatum est totum.</ab>
<ab  n="34"> H&#x00E6;c omnia locutus est Jesus in parabolis ad turbas : et sine parabolis non loquebatur eis :</ab>
<ab  n="35"> ut impleretur quod dictum erat per prophetam dicentem : Aperiam in parabolis os meum ; eructabo abscondita a constitutione mundi.&#x00B6;</ab>
<ab  n="36"> Tunc, dimissis turbis, venit in domum : et accesserunt ad eum discipuli ejus, dicentes : Edissere nobis parabolam zizaniorum agri.</ab>
<ab  n="37"> Qui respondens ait illis : Qui seminat bonum semen, est Filius hominis.</ab>
<ab  n="38"> Ager autem est mundus. Bonum vero semen, hi sunt filii regni. Zizania autem, filii sunt nequam.</ab>
<ab  n="39"> Inimicus autem, qui seminavit ea, est diabolus. Messis vero, consummatio s&#x00E6;culi est. Messores autem, angeli sunt.</ab>
<ab  n="40"> Sicut ergo colliguntur zizania, et igni comburuntur : sic erit in consummatione s&#x00E6;culi.</ab>
<ab  n="41"> Mittet Filius hominis angelos suos, et colligent de regno ejus omnia scandala, et eos qui faciunt iniquitatem :</ab>
<ab  n="42"> et mittent eos in caminum ignis. Ibi erit fletus et stridor dentium.</ab>
<ab  n="43"> Tunc justi fulgebunt sicut sol in regno Patris eorum. Qui habet aures audiendi, audiat.&#x00B6;</ab>
<ab  n="44"> Simile est regnum c&#x00E6;lorum thesauro abscondito in agro : quem qui invenit homo, abscondit, et pr&#x00E6; gaudio illius vadit, et vendit universa qu&#x00E6; habet, et emit agrum illum.</ab>
<ab  n="45"> Iterum simile est regnum c&#x00E6;lorum homini negotiatori, qu&#x00E6;renti bonas margaritas.</ab>
<ab  n="46"> Inventa autem una pretiosa margarita, abiit, et vendidit omnia qu&#x00E6; habuit, et emit eam.&#x00B6;</ab>
<ab  n="47"> Iterum simile est regnum c&#x00E6;lorum sagen&#x00E6; miss&#x00E6; in mare, et ex omni genere piscium congreganti.</ab>
<ab  n="48"> Quam, cum impleta esset, educentes, et secus littus sedentes, elegerunt bonos in vasa, malos autem foras miserunt.</ab>
<ab  n="49"> Sic erit in consummatione s&#x00E6;culi : exibunt angeli, et separabunt malos de medio justorum,</ab>
<ab  n="50"> et mittent eos in caminum ignis : ibi erit fletus, et stridor dentium.</ab>
<ab  n="51"> Intellexistis h&#x00E6;c omnia ? Dicunt ei : Etiam.</ab>
<ab  n="52"> Ait illis : Ideo omnis scriba doctus in regno c&#x00E6;lorum, similis est homini patrifamilias, qui profert de thesauro suo nova et vetera.</ab>
<ab  n="53"> Et factum est, cum consummasset Jesus parabolas istas, transiit inde.&#x00B6;</ab>
<ab  n="54"> Et veniens in patriam suam, docebat eos in synagogis eorum, ita ut mirarentur, et dicerent : Unde huic sapientia h&#x00E6;c, et virtutes ?</ab>
<ab  n="55"> Nonne hic est fabri filius ? nonne mater ejus dicitur Maria, et fratres ejus, Jacobus, et Joseph, et Simon, et Judas ?</ab>
<ab  n="56"> et sorores ejus, nonne omnes apud nos sunt ? unde ergo huic omnia ista ?</ab>
<ab  n="57"> Et scandalizabantur in eo. Jesus autem dixit eis : Non est propheta sine honore, nisi in patria sua, et in domo sua.</ab>
<ab  n="58"> Et non fecit ibi virtutes multas propter incredulitatem illorum.</ab>
</div>
<div type="chap" n="14">
<ab  n="1"> In illo tempore audivit Herodes tetrarcha famam Jesu :</ab>
<ab  n="2"> et ait pueris suis : Hic est Joannes Baptista : ipse surrexit a mortuis, et ideo virtutes operantur in eo.</ab>
<ab  n="3"> Herodes enim tenuit Joannem, et alligavit eum : et posuit in carcerem propter Herodiadem uxorem fratris sui.</ab>
<ab  n="4"> Dicebat enim illi Joannes : Non licet tibi habere eam.</ab>
<ab  n="5"> Et volens illum occidere, timuit populum : quia sicut prophetam eum habebant.</ab>
<ab  n="6"> Die autem natalis Herodis saltavit filia Herodiadis in medio, et placuit Herodi :</ab>
<ab  n="7"> unde cum juramento pollicitus est ei dare quodcumque postulasset ab eo.</ab>
<ab  n="8"> At illa pr&#x00E6;monita a matre sua : Da mihi, inquit, hic in disco caput Joannis Baptist&#x00E6;.</ab>
<ab  n="9"> Et contristatus est rex : propter juramentum autem, et eos qui pariter recumbebant, jussit dari.</ab>
<ab  n="10"> Misitque et decollavit Joannem in carcere.</ab>
<ab  n="11"> Et allatum est caput ejus in disco, et datum est puell&#x00E6;, et attulit matri su&#x00E6;.</ab>
<ab  n="12"> Et accedentes discipuli ejus, tulerunt corpus ejus, et sepelierunt illud : et venientes nuntiaverunt Jesu.&#x00B6;</ab>
<ab  n="13"> Quod cum audisset Jesus, secessit inde in navicula, in locum desertum seorsum : et cum audissent turb&#x00E6;, secut&#x00E6; sunt eum pedestres de civitatibus.</ab>
<ab  n="14"> Et exiens vidit turbam multam, et misertus est eis, et curavit languidos eorum.</ab>
<ab  n="15"> Vespere autem facto, accesserunt ad eum discipuli ejus, dicentes : Desertus est locus, et hora jam pr&#x00E6;teriit : dimitte turbas, ut euntes in castella, emant sibi escas.</ab>
<ab  n="16"> Jesus autem dixit eis : Non habent necesse ire : date illis vos manducare.</ab>
<ab  n="17"> Responderunt ei : Non habemus hic nisi quinque panes et duos pisces.</ab>
<ab  n="18"> Qui ait eis : Afferte mihi illos huc.</ab>
<ab  n="19"> Et cum jussisset turbam discumbere super f&#x0153;num, acceptis quinque panibus et duobus piscibus, aspiciens in c&#x00E6;lum benedixit, et fregit, et dedit discipulis panes, discipuli autem turbis.</ab>
<ab  n="20"> Et manducaverunt omnes, et saturati sunt. Et tulerunt reliquias, duodecim cophinos fragmentorum plenos.</ab>
<ab  n="21"> Manducantium autem fuit numerus quinque millia virorum, exceptis mulieribus et parvulis.&#x00B6;</ab>
<ab  n="22"> Et statim compulit Jesus discipulos ascendere in naviculam, et pr&#x00E6;cedere eum trans fretum, donec dimitteret turbas.</ab>
<ab  n="23"> Et dimissa turba, ascendit in montem solus orare. Vespere autem facto solus erat ibi :</ab>
<ab  n="24"> navicula autem in medio mari jactabatur fluctibus : erat enim contrarius ventus.</ab>
<ab  n="25"> Quarta enim vigilia noctis, venit ad eos ambulans super mare.</ab>
<ab  n="26"> Et videntes eum super mare ambulantem, turbati sunt, dicentes : Quia phantasma est. Et pr&#x00E6; timore clamaverunt.</ab>
<ab  n="27"> Statimque Jesus locutus est eis, dicens : Habete fiduciam : ego sum, nolite timere.</ab>
<ab  n="28"> Respondens autem Petrus, dixit : Domine, si tu es, jube me ad te venire super aquas.</ab>
<ab  n="29"> At ipse ait : Veni. Et descendens Petrus de navicula, ambulabat super aquam ut veniret ad Jesum.</ab>
<ab  n="30"> Videns vero ventum validum, timuit : et cum c&#x0153;pisset mergi, clamavit dicens : Domine, salvum me fac.</ab>
<ab  n="31"> Et continuo Jesus extendens manum, apprehendit eum : et ait illi : Modic&#x00E6; fidei, quare dubitasti ?</ab>
<ab  n="32"> Et cum ascendissent in naviculam, cessavit ventus.</ab>
<ab  n="33"> Qui autem in navicula erant, venerunt, et adoraverunt eum, dicentes : Vere Filius Dei es.</ab>
<ab  n="34"> Et cum transfretassent, venerunt in terram Genesar.</ab>
<ab  n="35"> Et cum cognovissent eum viri loci illius, miserunt in universam regionem illam, et obtulerunt ei omnes male habentes :</ab>
<ab  n="36"> et rogabant eum ut vel fimbriam vestimenti ejus tangerent. Et quicumque tetigerunt, salvi facti sunt.</ab>
</div>
<div type="chap" n="15">
<ab  n="1"> Tunc accesserunt ad eum ab Jerosolymis scrib&#x00E6; et pharis&#x00E6;i, dicentes :</ab>
<ab  n="2"> Quare discipuli tui transgrediuntur traditionem seniorum ? non enim lavant manus suas cum panem manducant.</ab>
<ab  n="3"> Ipse autem respondens ait illis : Quare et vos transgredimini mandatum Dei propter traditionem vestram ? Nam Deus dixit :</ab>
<ab  n="4"> Honora patrem, et matrem : et, Qui maledixerit patri, vel matri, morte moriatur.</ab>
<ab  n="5"> Vos autem dicitis : Quicumque dixerit patri, vel matri : Munus, quodcumque est ex me, tibi proderit :</ab>
<ab  n="6"> et non honorificabit patrem suum, aut matrem suam : et irritum fecistis mandatum Dei propter traditionem vestram.</ab>
<ab  n="7"> Hypocrit&#x00E6;, bene prophetavit de vobis Isaias, dicens :</ab>
<ab  n="8"> [Populus hic labiis me honorat :/ cor autem eorum longe est a me./</ab>
<ab  n="9"> Sine causa autem colunt me,/ docentes doctrinas et mandata hominum.]&#x00B6;</ab>
<ab  n="10"> Et convocatis ad se turbis, dixit eis : Audite, et intelligite.</ab>
<ab  n="11"> Non quod intrat in os, coinquinat hominem : sed quod procedit ex ore, hoc coinquinat hominem.</ab>
<ab  n="12"> Tunc accedentes discipuli ejus, dixerunt ei : Scis quia pharis&#x00E6;i audito verbo hoc, scandalizati sunt ?</ab>
<ab  n="13"> At ille respondens ait : Omnis plantatio, quam non plantavit Pater meus c&#x00E6;lestis, eradicabitur.</ab>
<ab  n="14"> Sinite illos : c&#x00E6;ci sunt, et duces c&#x00E6;corum ; c&#x00E6;cus autem si c&#x00E6;co ducatum pr&#x00E6;stet, ambo in foveam cadunt.</ab>
<ab  n="15"> Respondens autem Petrus dixit ei : Edissere nobis parabolam istam.</ab>
<ab  n="16"> At ille dixit : Adhuc et vos sine intellectu estis ?</ab>
<ab  n="17"> Non intelligitis quia omne quod in os intrat, in ventrem vadit, et in secessum emittitur ?</ab>
<ab  n="18"> Qu&#x00E6; autem procedunt de ore, de corde exeunt, et ea coinquinant hominem :</ab>
<ab  n="19"> de corde enim exeunt cogitationes mal&#x00E6;, homicidia, adulteria, fornicationes, furta, falsa testimonia, blasphemi&#x00E6; :</ab>
<ab  n="20"> h&#x00E6;c sunt, qu&#x00E6; coinquinant hominem. Non lotis autem manibus manducare, non coinquinat hominem.&#x00B6;</ab>
<ab  n="21"> Et egressus inde Jesus secessit in partes Tyri et Sidonis.</ab>
<ab  n="22"> Et ecce mulier chanan&#x00E6;a a finibus illis egressa clamavit, dicens ei : Miserere mei, Domine fili David : filia mea male a d&#x00E6;monio vexatur.</ab>
<ab  n="23"> Qui non respondit ei verbum. Et accedentes discipuli ejus rogabant eum dicentes : Dimitte eam : quia clamat post nos.</ab>
<ab  n="24"> Ipse autem respondens ait : Non sum missus nisi ad oves, qu&#x00E6; perierunt domus Isra&#x00EB;l.</ab>
<ab  n="25"> At illa venit, et adoravit eum, dicens : Domine, adjuva me.</ab>
<ab  n="26"> Qui respondens ait : Non est bonum sumere panem filiorum, et mittere canibus.</ab>
<ab  n="27"> At illa dixit : Etiam Domine : nam et catelli edunt de micis qu&#x00E6; cadunt de mensa dominorum suorum.</ab>
<ab  n="28"> Tunc respondens Jesus, ait illi : O mulier, magna est fides tua : fiat tibi sicut vis. Et sanata est filia ejus ex illa hora.&#x00B6;</ab>
<ab  n="29"> Et cum transisset inde Jesus, venit secus mare Galil&#x00E6;&#x00E6; : et ascendens in montem, sedebat ibi.</ab>
<ab  n="30"> Et accesserunt ad eum turb&#x00E6; mult&#x00E6;, habentes secum mutos, c&#x00E6;cos, claudos, debiles, et alios multos : et projecerunt eos ad pedes ejus, et curavit eos,</ab>
<ab  n="31"> ita ut turb&#x00E6; mirarentur, videntes mutos loquentes, claudos ambulantes, c&#x00E6;cos videntes : et magnificabant Deum Isra&#x00EB;l.</ab>
<ab  n="32"> Jesus autem, convocatis discipulis suis, dixit : Misereor turb&#x00E6;, quia triduo jam perseverant mecum, et non habent quod manducent : et dimittere eos jejunos nolo, ne deficiant in via.</ab>
<ab  n="33"> Et dicunt ei discipuli : Unde ergo nobis in deserto panes tantos, ut saturemus turbam tantam ?</ab>
<ab  n="34"> Et ait illis Jesus : Quot habetis panes ? At illi dixerunt : Septem, et paucos pisciculos.</ab>
<ab  n="35"> Et pr&#x00E6;cepit turb&#x00E6; ut discumberent super terram.</ab>
<ab  n="36"> Et accipiens septem panes, et pisces, et gratias agens, fregit, et dedit discipulis suis, et discipuli dederunt populo.</ab>
<ab  n="37"> Et comederunt omnes, et saturati sunt. Et quod superfuit de fragmentis, tulerunt septem sportas plenas.</ab>
<ab  n="38"> Erant autem qui manducaverunt quatuor millia hominum, extra parvulos et mulieres.</ab>
<ab  n="39"> Et, dimissa turba, ascendit in naviculam : et venit in fines Magedan.</ab>
</div>
<div type="chap" n="16">
<ab  n="1"> Et accesserunt ad eum pharis&#x00E6;i et sadduc&#x00E6;i tentantes : et rogaverunt eum ut signum de c&#x00E6;lo ostenderet eis.</ab>
<ab  n="2"> At ille respondens, ait illis : Facto vespere dicitis : Serenum erit, rubicundum est enim c&#x00E6;lum.</ab>
<ab  n="3"> Et mane : Hodie tempestas, rutilat enim triste c&#x00E6;lum.</ab>
<ab  n="4"> Faciem ergo c&#x00E6;li dijudicare nostis : signa autem temporum non potestis scire ? Generatio mala et adultera signum qu&#x00E6;rit : et signum non dabitur ei, nisi signum Jon&#x00E6; prophet&#x00E6;. Et relictis illis, abiit.&#x00B6;</ab>
<ab  n="5"> Et cum venissent discipuli ejus trans fretum, obliti sunt panes accipere.</ab>
<ab  n="6"> Qui dixit illis : Intuemini, et cavete a fermento pharis&#x00E6;orum et sadduc&#x00E6;orum.</ab>
<ab  n="7"> At illi cogitabant intra se dicentes : Quia panes non accepimus.</ab>
<ab  n="8"> Sciens autem Jesus, dixit : Quid cogitatis intra vos modic&#x00E6; fidei, quia panes non habetis ?</ab>
<ab  n="9"> Nondum intelligitis, neque recordamini quinque panum in quinque millia hominum, et quot cophinos sumpsistis ?</ab>
<ab  n="10"> neque septem panum in quatuor millia hominum, et quot sportas sumpsistis ?</ab>
<ab  n="11"> Quare non intelligitis, quia non de pane dixi vobis : Cavete a fermento pharis&#x00E6;orum et sadduc&#x00E6;orum ?</ab>
<ab  n="12"> Tunc intellexerunt quia non dixerit cavendum a fermento panum, sed a doctrina pharis&#x00E6;orum et sadduc&#x00E6;orum.&#x00B6;</ab>
<ab  n="13"> Venit autem Jesus in partes C&#x00E6;sare&#x00E6; Philippi : et interrogabat discipulos suos, dicens : Quem dicunt homines esse Filium hominis ?</ab>
<ab  n="14"> At illi dixerunt : Alii Joannem Baptistam, alii autem Eliam, alii vero Jeremiam, aut unum ex prophetis.</ab>
<ab  n="15"> Dicit illis Jesus : Vos autem, quem me esse dicitis ?</ab>
<ab  n="16"> Respondens Simon Petrus dixit : Tu es Christus, Filius Dei vivi.</ab>
<ab  n="17"> Respondens autem Jesus, dixit ei : Beatus es Simon Bar Jona : quia caro et sanguis non revelavit tibi, sed Pater meus, qui in c&#x00E6;lis est.</ab>
<ab  n="18"> Et ego dico tibi, quia tu es Petrus, et super hanc petram &#x00E6;dificabo Ecclesiam meam, et port&#x00E6; inferi non pr&#x00E6;valebunt adversus eam.</ab>
<ab  n="19"> Et tibi dabo claves regni c&#x00E6;lorum. Et quodcumque ligaveris super terram, erit ligatum et in c&#x00E6;lis : et quodcumque solveris super terram, erit solutum et in c&#x00E6;lis.</ab>
<ab  n="20"> Tunc pr&#x00E6;cepit discipulis suis ut nemini dicerent quia ipse esset Jesus Christus.&#x00B6;</ab>
<ab  n="21"> Exinde c&#x0153;pit Jesus ostendere discipulis suis, quia oporteret eum ire Jerosolymam, et multa pati a senioribus, et scribis, et principibus sacerdotum, et occidi, et tertia die resurgere.</ab>
<ab  n="22"> Et assumens eum Petrus, c&#x0153;pit increpare illum dicens : Absit a te, Domine : non erit tibi hoc.</ab>
<ab  n="23"> Qui conversus, dixit Petro : Vade post me Satana, scandalum es mihi : quia non sapis ea qu&#x00E6; Dei sunt, sed ea qu&#x00E6; hominum.</ab>
<ab  n="24"> Tunc Jesus dixit discipulis suis : Si quis vult post me venire, abneget semetipsum, et tollat crucem suam, et sequatur me.</ab>
<ab  n="25"> Qui enim voluerit animam suam salvam facere, perdet eam : qui autem perdiderit animam suam propter me, inveniet eam.</ab>
<ab  n="26"> Quid enim prodest homini, si mundum universum lucretur, anim&#x00E6; vero su&#x00E6; detrimentum patiatur ? aut quam dabit homo commutationem pro anima sua ?</ab>
<ab  n="27"> Filius enim hominis venturus est in gloria Patris sui cum angelis suis : et tunc reddet unicuique secundum opera ejus.</ab>
<ab  n="28"> Amen dico vobis, sunt quidam de hic stantibus, qui non gustabunt mortem, donec videant Filium hominis venientem in regno suo.</ab>
</div>
<div type="chap" n="17">
<ab  n="1"> Et post dies sex assumit Jesus Petrum, et Jacobum, et Joannem fratrem ejus, et ducit illos in montem excelsum seorsum :</ab>
<ab  n="2"> et transfiguratus est ante eos. Et resplenduit facies ejus sicut sol : vestimenta autem ejus facta sunt alba sicut nix.</ab>
<ab  n="3"> Et ecce apparuerunt illis Moyses et Elias cum eo loquentes.</ab>
<ab  n="4"> Respondens autem Petrus, dixit ad Jesum : Domine, bonum est nos hic esse : si vis, faciamus tria tabernacula, tibi unum, Moysi unum, et Eli&#x00E6; unum.</ab>
<ab  n="5"> Adhuc eo loquente, ecce nubes lucida obumbravit eos. Et ecce vox de nube, dicens : Hic est Filius meus dilectus, in quo mihi bene complacui : ipsum audite.</ab>
<ab  n="6"> Et audientes discipuli ceciderunt in faciem suam, et timuerunt valde.</ab>
<ab  n="7"> Et accessit Jesus, et tetigit eos : dixitque eis : Surgite, et nolite timere.</ab>
<ab  n="8"> Levantes autem oculos suos, neminem viderunt, nisi solum Jesum.</ab>
<ab  n="9"> Et descendentibus illis de monte, pr&#x00E6;cepit eis Jesus, dicens : Nemini dixeritis visionem, donec Filius hominis a mortuis resurgat.</ab>
<ab  n="10"> Et interrogaverunt eum discipuli, dicentes : Quid ergo scrib&#x00E6; dicunt, quod Eliam oporteat primum venire ?</ab>
<ab  n="11"> At ille respondens, ait eis : Elias quidem venturus est, et restituet omnia.</ab>
<ab  n="12"> Dico autem vobis, quia Elias jam venit, et non cognoverunt eum, sed fecerunt in eo qu&#x00E6;cumque voluerunt. Sic et Filius hominis passurus est ab eis.</ab>
<ab  n="13"> Tunc intellexerunt discipuli, quia de Joanne Baptista dixisset eis.&#x00B6;</ab>
<ab  n="14"> Et cum venisset ad turbam, accessit ad eum homo genibus provolutus ante eum, dicens : Domine, miserere filio meo, quia lunaticus est, et male patitur : nam s&#x00E6;pe cadit in ignem, et crebro in aquam.</ab>
<ab  n="15"> Et obtuli eum discipulis tuis, et non potuerunt curare eum.</ab>
<ab  n="16"> Respondens autem Jesus, ait : O generatio incredula, et perversa, quousque ero vobiscum ? usquequo patiar vos ? Afferte huc illum ad me.</ab>
<ab  n="17"> Et increpavit illum Jesus, et exiit ab eo d&#x00E6;monium, et curatus est puer ex illa hora.</ab>
<ab  n="18"> Tunc accesserunt discipuli ad Jesum secreto, et dixerunt : Quare nos non potuimus ejicere illum ?</ab>
<ab  n="19"> Dixit illis Jesus : Propter incredulitatem vestram. Amen quippe dico vobis, si habueritis fidem sicut granum sinapis, dicetis monti huic : Transi hinc illuc, et transibit, et nihil impossibile erit vobis.</ab>
<ab  n="20"> Hoc autem genus non ejicitur nisi per orationem et jejunium.&#x00B6;</ab>
<ab  n="21"> Conversantibus autem eis in Galil&#x00E6;a, dixit illis Jesus : Filius hominis tradendus est in manus hominum :</ab>
<ab  n="22"> et occident eum, et tertia die resurget. Et contristati sunt vehementer.&#x00B6;</ab>
<ab  n="23"> Et cum venissent Capharnaum, accesserunt qui didrachma accipiebant ad Petrum, et dixerunt ei : Magister vester non solvit didrachma ?</ab>
<ab  n="24"> Ait : Etiam. Et cum intrasset in domum, pr&#x00E6;venit eum Jesus, dicens : Quid tibi videtur Simon ? reges terr&#x00E6; a quibus accipiunt tributum vel censum ? a filiis suis, an ab alienis ?</ab>
<ab  n="25"> Et ille dixit : Ab alienis. Dixit illi Jesus : Ergo liberi sunt filii.</ab>
<ab  n="26"> Ut autem non scandalizemus eos, vade ad mare, et mitte hamum : et eum piscem, qui primus ascenderit, tolle : et aperto ore ejus, invenies staterem : illum sumens, da eis pro me et te.</ab>
</div>
<div type="chap" n="18">
<ab  n="1"> In illa hora accesserunt discipuli ad Jesum, dicentes : Quis, putas, major est in regno c&#x00E6;lorum ?</ab>
<ab  n="2"> Et advocans Jesus parvulum, statuit eum in medio eorum,</ab>
<ab  n="3"> et dixit : Amen dico vobis, nisi conversi fueritis, et efficiamini sicut parvuli, non intrabitis in regnum c&#x00E6;lorum.</ab>
<ab  n="4"> Quicumque ergo humiliaverit se sicut parvulus iste, hic est major in regno c&#x00E6;lorum.</ab>
<ab  n="5"> Et qui susceperit unum parvulum talem in nomine meo, me suscipit :</ab>
<ab  n="6"> qui autem scandalizaverit unum de pusillis istis, qui in me credunt, expedit ei ut suspendatur mola asinaria in collo ejus, et demergatur in profundum maris.</ab>
<ab  n="7"> V&#x00E6; mundo a scandalis ! Necesse est enim ut veniant scandala : verumtamen v&#x00E6; homini illi, per quem scandalum venit.</ab>
<ab  n="8"> Si autem manus tua, vel pes tuus scandalizat te, abscide eum, et projice abs te : bonum tibi est ad vitam ingredi debilem, vel claudum, quam duas manus vel duos pedes habentem mitti in ignem &#x00E6;ternum.</ab>
<ab  n="9"> Et si oculus tuus scandalizat te, erue eum, et projice abs te : bonum tibi est cum uno oculo in vitam intrare, quam duos oculos habentem mitti in gehennam ignis.</ab>
<ab  n="10"> Videte ne contemnatis unum ex his pusillis : dico enim vobis, quia angeli eorum in c&#x00E6;lis semper vident faciem Patris mei, qui in c&#x00E6;lis est.</ab>
<ab  n="11"> Venit enim Filius hominis salvare quod perierat.</ab>
<ab  n="12"> Quid vobis videtur ? si fuerint alicui centum oves, et erravit una ex eis : nonne relinquit nonaginta novem in montibus, et vadit qu&#x00E6;rere eam qu&#x00E6; erravit ?</ab>
<ab  n="13"> Et si contigerit ut inveniat eam : amen dico vobis, quia gaudet super eam magis quam super nonaginta novem, qu&#x00E6; non erraverunt.</ab>
<ab  n="14"> Sic non est voluntas ante Patrem vestrum, qui in c&#x00E6;lis est, ut pereat unus de pusillis istis.&#x00B6;</ab>
<ab  n="15"> Si autem peccaverit in te frater tuus, vade, et corripe eum inter te, et ipsum solum : si te audierit, lucratus eris fratrem tuum.</ab>
<ab  n="16"> Si autem te non audierit, adhibe tecum adhuc unum, vel duos, ut in ore duorum, vel trium testium stet omne verbum.</ab>
<ab  n="17"> Quod si non audierit eos : dic ecclesi&#x00E6;. Si autem ecclesiam non audierit, sit tibi sicut ethnicus et publicanus.</ab>
<ab  n="18"> Amen dico vobis, qu&#x00E6;cumque alligaveritis super terram, erunt ligata et in c&#x00E6;lo : et qu&#x00E6;cumque solveritis super terram, erunt soluta et in c&#x00E6;lo.</ab>
<ab  n="19"> Iterum dico vobis, quia si duo ex vobis consenserint super terram, de omni re quamcumque petierint, fiet illis a Patre meo, qui in c&#x00E6;lis est.</ab>
<ab  n="20"> Ubi enim sunt duo vel tres congregati in nomine meo, ibi sum in medio eorum.&#x00B6;</ab>
<ab  n="21"> Tunc accedens Petrus ad eum, dixit : Domine, quoties peccabit in me frater meus, et dimittam ei ? usque septies ?</ab>
<ab  n="22"> Dicit illi Jesus : Non dico tibi usque septies : sed usque septuagies septies.</ab>
<ab  n="23"> Ideo assimilatum est regnum c&#x00E6;lorum homini regi, qui voluit rationem ponere cum servis suis.</ab>
<ab  n="24"> Et cum c&#x0153;pisset rationem ponere, oblatus est ei unus, qui debebat ei decem millia talenta.</ab>
<ab  n="25"> Cum autem non haberet unde redderet, jussit eum dominus ejus venundari, et uxorem ejus, et filios, et omnia qu&#x00E6; habebat, et reddi.</ab>
<ab  n="26"> Procidens autem servus ille, orabat eum, dicens : Patientiam habe in me, et omnia reddam tibi.</ab>
<ab  n="27"> Misertus autem dominus servi illius, dimisit eum, et debitum dimisit ei.</ab>
<ab  n="28"> Egressus autem servus ille invenit unum de conservis suis, qui debebat ei centum denarios : et tenens suffocavit eum, dicens : Redde quod debes.</ab>
<ab  n="29"> Et procidens conservus ejus, rogabat eum, dicens : Patientiam habe in me, et omnia reddam tibi.</ab>
<ab  n="30"> Ille autem noluit : sed abiit, et misit eum in carcerem donec redderet debitum.</ab>
<ab  n="31"> Videntes autem conservi ejus qu&#x00E6; fiebant, contristati sunt valde : et venerunt, et narraverunt domino suo omnia qu&#x00E6; facta fuerant.</ab>
<ab  n="32"> Tunc vocavit illum dominus suus : et ait illi : Serve nequam, omne debitum dimisi tibi quoniam rogasti me :</ab>
<ab  n="33"> nonne ergo oportuit et te misereri conservi tui, sicut et ego tui misertus sum ?</ab>
<ab  n="34"> Et iratus dominus ejus tradidit eum tortoribus, quoadusque redderet universum debitum.</ab>
<ab  n="35"> Sic et Pater meus c&#x00E6;lestis faciet vobis, si non remiseritis unusquisque fratri suo de cordibus vestris.</ab>
</div>
<div type="chap" n="19">
<ab  n="1"> Et factum est, cum consummasset Jesus sermones istos, migravit a Galil&#x00E6;a, et venit in fines Jud&#x00E6;&#x00E6; trans Jordanem,</ab>
<ab  n="2"> et secut&#x00E6; sunt eum turb&#x00E6; mult&#x00E6;, et curavit eos ibi.</ab>
<ab  n="3"> Et accesserunt ad eum pharis&#x00E6;i tentantes eum, et dicentes : Si licet homini dimittere uxorem suam, quacumque ex causa ?</ab>
<ab  n="4"> Qui respondens, ait eis : Non legistis, quia qui fecit hominem ab initio, masculum et feminam fecit eos ? Et dixit :</ab>
<ab  n="5"> Propter hoc dimittet homo patrem, et matrem, et adh&#x00E6;rebit uxori su&#x00E6;, et erunt duo in carne una.</ab>
<ab  n="6"> Itaque jam non sunt duo, sed una caro. Quod ergo Deus conjunxit, homo non separet.</ab>
<ab  n="7"> Dicunt illi : Quid ergo Moyses mandavit dare libellum repudii, et dimittere ?</ab>
<ab  n="8"> Ait illis : Quoniam Moyses ad duritiam cordis vestri permisit vobis dimittere uxores vestras : ab initio autem non fuit sic.</ab>
<ab  n="9"> Dico autem vobis, quia quicumque dimiserit uxorem suam, nisi ob fornicationem, et aliam duxerit, m&#x0153;chatur : et qui dimissam duxerit, m&#x0153;chatur.</ab>
<ab  n="10"> Dicunt ei discipuli ejus : Si ita est causa hominis cum uxore, non expedit nubere.</ab>
<ab  n="11"> Qui dixit illis : Non omnes capiunt verbum istud, sed quibus datum est.</ab>
<ab  n="12"> Sunt enim eunuchi, qui de matris utero sic nati sunt : et sunt eunuchi, qui facti sunt ab hominibus : et sunt eunuchi, qui seipsos castraverunt propter regnum c&#x00E6;lorum. Qui potest capere capiat.&#x00B6;</ab>
<ab  n="13"> Tunc oblati sunt ei parvuli, ut manus eis imponeret, et oraret. Discipuli autem increpabant eos.</ab>
<ab  n="14"> Jesus vero ait eis : Sinite parvulos, et nolite eos prohibere ad me venire : talium est enim regnum c&#x00E6;lorum.</ab>
<ab  n="15"> Et cum imposuisset eis manus, abiit inde.&#x00B6;</ab>
<ab  n="16"> Et ecce unus accedens, ait illi : Magister bone, quid boni faciam ut habeam vitam &#x00E6;ternam ?</ab>
<ab  n="17"> Qui dixit ei : Quid me interrogas de bono ? Unus est bonus, Deus. Si autem vis ad vitam ingredi, serva mandata.</ab>
<ab  n="18"> Dicit illi : Qu&#x00E6; ? Jesus autem dixit : Non homicidium facies ; non adulterabis ; non facies furtum ; non falsum testimonium dices ;</ab>
<ab  n="19"> honora patrem tuum, et matrem tuam, et diliges proximum tuum sicut teipsum.</ab>
<ab  n="20"> Dicit illi adolescens : Omnia h&#x00E6;c custodivi a juventute mea : quid adhuc mihi deest ?</ab>
<ab  n="21"> Ait illi Jesus : Si vis perfectus esse, vade, vende qu&#x00E6; habes, et da pauperibus, et habebis thesaurum in c&#x00E6;lo : et veni, sequere me.</ab>
<ab  n="22"> Cum audisset autem adolescens verbum, abiit tristis : erat enim habens multas possessiones.</ab>
<ab  n="23"> Jesus autem dixit discipulis suis : Amen dico vobis, quia dives difficile intrabit in regnum c&#x00E6;lorum.</ab>
<ab  n="24"> Et iterum dico vobis : Facilius est camelum per foramen acus transire, quam divitem intrare in regnum c&#x00E6;lorum.</ab>
<ab  n="25"> Auditis autem his, discipuli mirabantur valde, dicentes : Quis ergo poterit salvus esse ?</ab>
<ab  n="26"> Aspiciens autem Jesus, dixit illis : Apud homines hoc impossibile est : apud Deum autem omnia possibilia sunt.&#x00B6;</ab>
<ab  n="27"> Tunc respondens Petrus, dixit ei : Ecce nos reliquimus omnia, et secuti sumus te : quid ergo erit nobis ?</ab>
<ab  n="28"> Jesus autem dixit illis : Amen dico vobis, quod vos, qui secuti estis me, in regeneratione cum sederit Filius hominis in sede majestatis su&#x00E6;, sedebitis et vos super sedes duodecim, judicantes duodecim tribus Isra&#x00EB;l.</ab>
<ab  n="29"> Et omnis qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros propter nomen meum, centuplum accipiet, et vitam &#x00E6;ternam possidebit.</ab>
<ab  n="30"> Multi autem erunt primi novissimi, et novissimi primi.</ab>
</div>
<div type="chap" n="20">
<ab  n="1"> Simile est regnum c&#x00E6;lorum homini patrifamilias, qui exiit primo mane conducere operarios in vineam suam.</ab>
<ab  n="2"> Conventione autem facta cum operariis ex denario diurno, misit eos in vineam suam.</ab>
<ab  n="3"> Et egressus circa horam tertiam, vidit alios stantes in foro otiosos,</ab>
<ab  n="4"> et dixit illis : Ite et vos in vineam meam, et quod justum fuerit dabo vobis.</ab>
<ab  n="5"> Illi autem abierunt. Iterum autem exiit circa sextam et nonam horam : et fecit similiter.</ab>
<ab  n="6"> Circa undecimam vero exiit, et invenit alios stantes, et dicit illis : Quid hic statis tota die otiosi ?</ab>
<ab  n="7"> Dicunt ei : Quia nemo nos conduxit. Dicit illis : Ite et vos in vineam meam.</ab>
<ab  n="8"> Cum sero autem factum esset, dicit dominus vine&#x00E6; procuratori suo : Voca operarios, et redde illis mercedem incipiens a novissimis usque ad primos.</ab>
<ab  n="9"> Cum venissent ergo qui circa undecimam horam venerant, acceperunt singulos denarios.</ab>
<ab  n="10"> Venientes autem et primi, arbitrati sunt quod plus essent accepturi : acceperunt autem et ipsi singulos denarios.</ab>
<ab  n="11"> Et accipientes murmurabant adversus patremfamilias,</ab>
<ab  n="12"> dicentes : Hi novissimi una hora fecerunt, et pares illos nobis fecisti, qui portavimus pondus diei, et &#x00E6;stus.</ab>
<ab  n="13"> At ille respondens uni eorum, dixit : Amice, non facio tibi injuriam : nonne ex denario convenisti mecum ?</ab>
<ab  n="14"> Tolle quod tuum est, et vade : volo autem et huic novissimo dare sicut et tibi.</ab>
<ab  n="15"> Aut non licet mihi quod volo, facere ? an oculus tuus nequam est, quia ego bonus sum ?</ab>
<ab  n="16"> Sic erunt novissimi primi, et primi novissimi. Multi enim sunt vocati, pauci vero electi.&#x00B6;</ab>
<ab  n="17"> Et ascendens Jesus Jerosolymam, assumpsit duodecim discipulos secreto, et ait illis :</ab>
<ab  n="18"> Ecce ascendimus Jerosolymam, et Filius hominis tradetur principibus sacerdotum, et scribis, et condemnabunt eum morte,</ab>
<ab  n="19"> et tradent eum gentibus ad illudendum, et flagellandum, et crucifigendum, et tertia die resurget.&#x00B6;</ab>
<ab  n="20"> Tunc accessit ad eum mater filiorum Zebed&#x00E6;i cum filiis suis, adorans et petens aliquid ab eo.</ab>
<ab  n="21"> Qui dixit ei : Quid vis ? Ait illi : Dic ut sedeant hi duo filii mei, unus ad dexteram tuam, et unus ad sinistram in regno tuo.</ab>
<ab  n="22"> Respondens autem Jesus, dixit : Nescitis quid petatis. Potestis bibere calicem, quem ego bibiturus sum ? Dicunt ei : Possumus.</ab>
<ab  n="23"> Ait illis : Calicem quidem meum bibetis : sedere autem ad dexteram meam vel sinistram non est meum dare vobis, sed quibus paratum est a Patre meo.</ab>
<ab  n="24"> Et audientes decem, indignati sunt de duobus fratribus.</ab>
<ab  n="25"> Jesus autem vocavit eos ad se, et ait : Scitis quia principes gentium dominantur eorum : et qui majores sunt, potestatem exercent in eos.</ab>
<ab  n="26"> Non ita erit inter vos : sed quicumque voluerit inter vos major fieri, sit vester minister :</ab>
<ab  n="27"> et qui voluerit inter vos primus esse, erit vester servus.</ab>
<ab  n="28"> Sicut Filius hominis non venit ministrari, sed ministrare, et dare animam suam redemptionem pro multis.&#x00B6;</ab>
<ab  n="29"> Et egredientibus illis ab Jericho, secuta est eum turba multa,</ab>
<ab  n="30"> et ecce duo c&#x00E6;ci sedentes secus viam audierunt quia Jesus transiret : et clamaverunt, dicentes : Domine, miserere nostri, fili David.</ab>
<ab  n="31"> Turba autem increpabat eos ut tacerent. At illi magis clamabant, dicentes : Domine, miserere nostri, fili David.</ab>
<ab  n="32"> Et stetit Jesus, et vocavit eos, et ait : Quid vultis ut faciam vobis ?</ab>
<ab  n="33"> Dicunt illi : Domine, ut aperiantur oculi nostri.</ab>
<ab  n="34"> Misertus autem eorum Jesus, tetigit oculos eorum. Et confestim viderunt, et secuti sunt eum.</ab>
</div>
<div type="chap" n="21">
<ab  n="1"> Et cum appropinquassent Jerosolymis, et venissent Bethphage ad montem Oliveti : tunc Jesus misit duos discipulos,</ab>
<ab  n="2"> dicens eis : Ite in castellum, quod contra vos est, et statim invenietis asinam alligatam, et pullum cum ea : solvite, et adducite mihi :</ab>
<ab  n="3"> et si quis vobis aliquid dixerit, dicite quia Dominus his opus habet : et confestim dimittet eos.</ab>
<ab  n="4"> Hoc autem totum factum est, ut adimpleretur quod dictum est per prophetam dicentem :</ab>
<ab  n="5"> [Dicite fili&#x00E6; Sion :/ Ecce rex tuus venit tibi/ mansuetus, sedens super asinam,/ et pullum filium subjugalis.]</ab>
<ab  n="6"> Euntes autem discipuli fecerunt sicut pr&#x00E6;cepit illis Jesus.</ab>
<ab  n="7"> Et adduxerunt asinam, et pullum : et imposuerunt super eos vestimenta sua, et eum desuper sedere fecerunt.</ab>
<ab  n="8"> Plurima autem turba straverunt vestimenta sua in via : alii autem c&#x00E6;debant ramos de arboribus, et sternebant in via :</ab>
<ab  n="9"> turb&#x00E6; autem, qu&#x00E6; pr&#x00E6;cedebant, et qu&#x00E6; sequebantur, clamabant, dicentes : Hosanna filio David : benedictus, qui venit in nomine Domini : hosanna in altissimis.</ab>
<ab  n="10"> Et cum intrasset Jerosolymam, commota est universa civitas, dicens : Quis est hic ?</ab>
<ab  n="11"> Populi autem dicebant : Hic est Jesus propheta a Nazareth Galil&#x00E6;&#x00E6;.</ab>
<ab  n="12"> Et intravit Jesus in templum Dei, et ejiciebat omnes vendentes et ementes in templo, et mensas numulariorum, et cathedras vendentium columbas evertit :</ab>
<ab  n="13"> et dicit eis : Scriptum est : Domus mea domus orationis vocabitur : vos autem fecistis illam speluncam latronum.</ab>
<ab  n="14"> Et accesserunt ad eum c&#x00E6;ci, et claudi in templo : et sanavit eos.</ab>
<ab  n="15"> Videntes autem principes sacerdotum et scrib&#x00E6; mirabilia qu&#x00E6; fecit, et pueros clamantes in templo, et dicentes : Hosanna filio David : indignati sunt,</ab>
<ab  n="16"> et dixerunt ei : Audis quid isti dicunt ? Jesus autem dixit eis : Utique. Numquam legistis : Quia ex ore infantium et lactentium perfecisti laudem ?</ab>
<ab  n="17"> Et relictis illis, abiit foras extra civitatem in Bethaniam : ibique mansit.&#x00B6;</ab>
<ab  n="18"> Mane autem revertens in civitatem, esuriit.</ab>
<ab  n="19"> Et videns fici arborem unam secus viam, venit ad eam : et nihil invenit in ea nisi folia tantum, et ait illi : Numquam ex te fructus nascatur in sempiternum. Et arefacta est continuo ficulnea.</ab>
<ab  n="20"> Et videntes discipuli, mirati sunt, dicentes : Quomodo continuo aruit ?</ab>
<ab  n="21"> Respondens autem Jesus, ait eis : Amen dico vobis, si habueritis fidem, et non h&#x00E6;sitaveritis, non solum de ficulnea facietis, sed et si monti huic dixeritis : Tolle, et jacta te in mare, fiet.</ab>
<ab  n="22"> Et omnia qu&#x00E6;cumque petieritis in oratione credentes, accipietis.&#x00B6;</ab>
<ab  n="23"> Et cum venisset in templum, accesserunt ad eum docentem principes sacerdotum, et seniores populi, dicentes : In qua potestate h&#x00E6;c facis ? et quis tibi dedit hanc potestatem ?</ab>
<ab  n="24"> Respondens Jesus dixit eis : Interrogabo vos et ego unum sermonem : quem si dixeritis mihi, et ego vobis dicam in qua potestate h&#x00E6;c facio.</ab>
<ab  n="25"> Baptismus Joannis unde erat ? e c&#x00E6;lo, an ex hominibus ? At illi cogitabant inter se, dicentes :</ab>
<ab  n="26"> Si dixerimus, e c&#x00E6;lo, dicet nobis : Quare ergo non credidistis illi ? Si autem dixerimus, ex hominibus, timemus turbam : omnes enim habebant Joannem sicut prophetam.</ab>
<ab  n="27"> Et respondentes Jesu, dixerunt : Nescimus. Ait illis et ipse : Nec ego dico vobis in qua potestate h&#x00E6;c facio.&#x00B6;</ab>
<ab  n="28"> Quid autem vobis videtur ? Homo quidam habebat duos filios, et accedens ad primum, dixit : Fili, vade hodie, operare in vinea mea.</ab>
<ab  n="29"> Ille autem respondens, ait : Nolo. Postea autem, p&#x0153;nitentia motus, abiit.</ab>
<ab  n="30"> Accedens autem ad alterum, dixit similiter. At ille respondens, ait : Eo, domine, et non ivit :</ab>
<ab  n="31"> quis ex duobus fecit voluntatem patris ? Dicunt ei : Primus. Dicit illis Jesus : Amen dico vobis, quia publicani et meretrices pr&#x00E6;cedent vos in regnum Dei.</ab>
<ab  n="32"> Venit enim ad vos Joannes in via justiti&#x00E6;, et non credidistis ei : publicani autem et meretrices crediderunt ei : vos autem videntes nec p&#x0153;nitentiam habuistis postea, ut crederetis ei.&#x00B6;</ab>
<ab  n="33"> Aliam parabolam audite : Homo erat paterfamilias, qui plantavit vineam, et sepem circumdedit ei, et fodit in ea torcular, et &#x00E6;dificavit turrim, et locavit eam agricolis, et peregre profectus est.</ab>
<ab  n="34"> Cum autem tempus fructuum appropinquasset, misit servos suos ad agricolas, ut acciperent fructus ejus.</ab>
<ab  n="35"> Et agricol&#x00E6;, apprehensis servis ejus, alium ceciderunt, alium occiderunt, alium vero lapidaverunt.</ab>
<ab  n="36"> Iterum misit alios servos plures prioribus, et fecerunt illis similiter.</ab>
<ab  n="37"> Novissime autem misit ad eos filium suum, dicens : Verebuntur filium meum.</ab>
<ab  n="38"> Agricol&#x00E6; autem videntes filium dixerunt intra se : Hic est h&#x00E6;res, venite, occidamus eum, et habebimus h&#x00E6;reditatem ejus.</ab>
<ab  n="39"> Et apprehensum eum ejecerunt extra vineam, et occiderunt.</ab>
<ab  n="40"> Cum ergo venerit dominus vine&#x00E6;, quid faciet agricolis illis ?</ab>
<ab  n="41"> Aiunt illi : Malos male perdet : et vineam suam locabit aliis agricolis, qui reddant ei fructum temporibus suis.</ab>
<ab  n="42"> Dicit illis Jesus : Numquam legistis in Scripturis : [Lapidem quem reprobaverunt &#x00E6;dificantes,/ hic factus est in caput anguli :/ a Domino factum est istud,/ et est mirabile in oculis nostris ?]</ab>
<ab  n="43"> Ideo dico vobis, quia auferetur a vobis regnum Dei, et dabitur genti facienti fructus ejus.</ab>
<ab  n="44"> Et qui ceciderit super lapidem istum, confringetur : super quem vero ceciderit, conteret eum.</ab>
<ab  n="45"> Et cum audissent principes sacerdotum et pharis&#x00E6;i parabolas ejus, cognoverunt quod de ipsis diceret.</ab>
<ab  n="46"> Et qu&#x00E6;rentes eum tenere, timuerunt turbas : quoniam sicut prophetam eum habebant.</ab>
</div>
<div type="chap" n="22">
<ab  n="1"> Et respondens Jesus, dixit iterum in parabolis eis, dicens :</ab>
<ab  n="2"> Simile factum est regnum c&#x00E6;lorum homini regi, qui fecit nuptias filio suo.</ab>
<ab  n="3"> Et misit servos suos vocare invitatos ad nuptias, et nolebant venire.</ab>
<ab  n="4"> Iterum misit alios servos, dicens : Dicite invitatis : Ecce prandium meum paravi, tauri mei et altilia occisa sunt, et omnia parata : venite ad nuptias.</ab>
<ab  n="5"> Illi autem neglexerunt : et abierunt, alius in villam suam, alius vero ad negotiationem suam :</ab>
<ab  n="6"> reliqui vero tenuerunt servos ejus, et contumeliis affectos occiderunt.</ab>
<ab  n="7"> Rex autem cum audisset, iratus est : et missis exercitibus suis, perdidit homicidas illos, et civitatem illorum succendit.</ab>
<ab  n="8"> Tunc ait servis suis : Nupti&#x00E6; quidem parat&#x00E6; sunt, sed qui invitati erant, non fuerunt digni :</ab>
<ab  n="9"> ite ergo ad exitus viarum, et quoscumque inveneritis, vocate ad nuptias.</ab>
<ab  n="10"> Et egressi servi ejus in vias, congregaverunt omnes quos invenerunt, malos et bonos : et implet&#x00E6; sunt nupti&#x00E6; discumbentium.</ab>
<ab  n="11"> Intravit autem rex ut videret discumbentes, et vidit ibi hominem non vestitum veste nuptiali.</ab>
<ab  n="12"> Et ait illi : Amice, quomodo huc intrasti non habens vestem nuptialem ? At ille obmutuit.</ab>
<ab  n="13"> Tunc dicit rex ministris : Ligatis manibus et pedibus ejus, mittite eum in tenebras exteriores : ibi erit fletus et stridor dentium.</ab>
<ab  n="14"> Multi enim sunt vocati, pauci vero electi.&#x00B6;</ab>
<ab  n="15"> Tunc abeuntes pharis&#x00E6;i, consilium inierunt ut caperent eum in sermone.</ab>
<ab  n="16"> Et mittunt ei discipulos suos cum Herodianis, dicentes : Magister, scimus quia verax es, et viam Dei in veritate doces, et non est tibi cura de aliquo : non enim respicis personam hominum :</ab>
<ab  n="17"> dic ergo nobis quid tibi videtur, licet censum dare C&#x00E6;sari, an non ?</ab>
<ab  n="18"> Cognita autem Jesus nequitia eorum, ait : Quid me tentatis, hypocrit&#x00E6; ?</ab>
<ab  n="19"> ostendite mihi numisma census. At illi obtulerunt ei denarium.</ab>
<ab  n="20"> Et ait illis Jesus : Cujus est imago h&#x00E6;c, et superscriptio ?</ab>
<ab  n="21"> Dicunt ei : C&#x00E6;saris. Tunc ait illis : Reddite ergo qu&#x00E6; sunt C&#x00E6;saris, C&#x00E6;sari : et qu&#x00E6; sunt Dei, Deo.</ab>
<ab  n="22"> Et audientes mirati sunt, et relicto eo abierunt.&#x00B6;</ab>
<ab  n="23"> In illo die accesserunt ad eum sadduc&#x00E6;i, qui dicunt non esse resurrectionem : et interrogaverunt eum,</ab>
<ab  n="24"> dicentes : Magister, Moyses dixit : Si quis mortuus fuerit non habens filium, ut ducat frater ejus uxorem illius, et suscitet semen fratri suo.</ab>
<ab  n="25"> Erant autem apud nos septem fratres : et primus, uxore ducta, defunctus est : et non habens semen, reliquit uxorem suam fratri suo.</ab>
<ab  n="26"> Similiter secundus, et tertius usque ad septimum.</ab>
<ab  n="27"> Novissime autem omnium et mulier defuncta est.</ab>
<ab  n="28"> In resurrectione ergo cujus erit de septem uxor ? omnes enim habuerunt eam.</ab>
<ab  n="29"> Respondens autem Jesus, ait illis : Erratis nescientes Scripturas, neque virtutem Dei.</ab>
<ab  n="30"> In resurrectione enim neque nubent, neque nubentur : sed erunt sicut angeli Dei in c&#x00E6;lo.</ab>
<ab  n="31"> De resurrectione autem mortuorum non legistis quod dictum est a Deo dicente vobis :</ab>
<ab  n="32"> Ego sum Deus Abraham, et Deus Isaac, et Deus Jacob ? Non est Deus mortuorum, sed viventium.</ab>
<ab  n="33"> Et audientes turb&#x00E6;, mirabantur in doctrina ejus.&#x00B6;</ab>
<ab  n="34"> Pharis&#x00E6;i autem audientes quod silentium imposuisset sadduc&#x00E6;is, convenerunt in unum :</ab>
<ab  n="35"> et interrogavit eum unus ex eis legis doctor, tentans eum :</ab>
<ab  n="36"> Magister, quod est mandatum magnum in lege ?</ab>
<ab  n="37"> Ait illi Jesus : Diliges Dominum Deum tuum ex toto corde tuo, et in tota anima tua, et in tota mente tua.</ab>
<ab  n="38"> Hoc est maximum, et primum mandatum.</ab>
<ab  n="39"> Secundum autem simile est huic : Diliges proximum tuum, sicut teipsum.</ab>
<ab  n="40"> In his duobus mandatis universa lex pendet, et prophet&#x00E6;.&#x00B6;</ab>
<ab  n="41"> Congregatis autem pharis&#x00E6;is, interrogavit eos Jesus,</ab>
<ab  n="42"> dicens : Quid vobis videtur de Christo ? cujus filius est ? Dicunt ei : David.</ab>
<ab  n="43"> Ait illis : Quomodo ergo David in spiritu vocat eum Dominum, dicens :</ab>
<ab  n="44"> Dixit Dominus Domino meo : Sede a dextris meis, donec ponam inimicos tuos scabellum pedum tuorum ?</ab>
<ab  n="45"> Si ergo David vocat eum Dominum, quomodo filius ejus est ?</ab>
<ab  n="46"> Et nemo poterat ei respondere verbum : neque ausus fuit quisquam ex illa die eum amplius interrogare.</ab>
</div>
<div type="chap" n="23">
<ab  n="1"> Tunc Jesus locutus est ad turbas, et ad discipulos suos,</ab>
<ab  n="2"> dicens : Super cathedram Moysi sederunt scrib&#x00E6; et pharis&#x00E6;i.</ab>
<ab  n="3"> Omnia ergo qu&#x00E6;cumque dixerint vobis, servate, et facite : secundum opera vero eorum nolite facere : dicunt enim, et non faciunt.</ab>
<ab  n="4"> Alligant enim onera gravia, et importabilia, et imponunt in humeros hominum : digito autem suo nolunt ea movere.</ab>
<ab  n="5"> Omnia vero opera sua faciunt ut videantur ab hominibus : dilatant enim phylacteria sua, et magnificant fimbrias.</ab>
<ab  n="6"> Amant autem primos recubitus in c&#x0153;nis, et primas cathedras in synagogis,</ab>
<ab  n="7"> et salutationes in foro, et vocari ab hominibus Rabbi.</ab>
<ab  n="8"> Vos autem nolite vocari Rabbi : unus est enim magister vester, omnes autem vos fratres estis.</ab>
<ab  n="9"> Et patrem nolite vocare vobis super terram : unus est enim pater vester qui in c&#x00E6;lis est.</ab>
<ab  n="10"> Nec vocemini magistri : quia magister vester unus est, Christus.</ab>
<ab  n="11"> Qui major est vestrum, erit minister vester.</ab>
<ab  n="12"> Qui autem se exaltaverit, humiliabitur : et qui se humiliaverit, exaltabitur.&#x00B6;</ab>
<ab  n="13"> V&#x00E6; autem vobis scrib&#x00E6; et pharis&#x00E6;i hypocrit&#x00E6;, quia clauditis regnum c&#x00E6;lorum ante homines ! vos enim non intratis, nec intro&#x00EB;untes sinitis intrare.</ab>
<ab  n="14"> V&#x00E6; vobis scrib&#x00E6; et pharis&#x00E6;i hypocrit&#x00E6;, quia comeditis domos viduarum, orationes longas orantes ! propter hoc amplius accipietis judicium.</ab>
<ab  n="15"> V&#x00E6; vobis scrib&#x00E6; et pharis&#x00E6;i hypocrit&#x00E6;, quia circuitis mare, et aridam, ut faciatis unum proselytum, et cum fuerit factus, facitis eum filium gehenn&#x00E6; duplo quam vos.</ab>
<ab  n="16"> V&#x00E6; vobis duces c&#x00E6;ci, qui dicitis : Quicumque juraverit per templum, nihil est : qui autem juraverit in auro templi, debet.</ab>
<ab  n="17"> Stulti et c&#x00E6;ci : quid enim majus est ? aurum, an templum, quod sanctificat aurum ?</ab>
<ab  n="18"> Et quicumque juraverit in altari, nihil est : quicumque autem juraverit in dono, quod est super illud, debet.</ab>
<ab  n="19"> C&#x00E6;ci : quid enim majus est, donum, an altare, quod sanctificat donum ?</ab>
<ab  n="20"> Qui ergo jurat in altari, jurat in eo, et in omnibus qu&#x00E6; super illud sunt.</ab>
<ab  n="21"> Et quicumque juraverit in templo, jurat in illo, et in eo qui habitat in ipso :</ab>
<ab  n="22"> et qui jurat in c&#x00E6;lo, jurat in throno Dei, et in eo qui sedet super eum.</ab>
<ab  n="23"> V&#x00E6; vobis scrib&#x00E6; et pharis&#x00E6;i hypocrit&#x00E6;, qui decimatis mentham, et anethum, et cyminum, et reliquistis qu&#x00E6; graviora sunt legis, judicium, et misericordiam, et fidem ! h&#x00E6;c oportuit facere, et illa non omittere.</ab>
<ab  n="24"> Duces c&#x00E6;ci, excolantes culicem, camelum autem glutientes.</ab>
<ab  n="25"> V&#x00E6; vobis scrib&#x00E6; et pharis&#x00E6;i hypocrit&#x00E6;, quia mundatis quod deforis est calicis et paropsidis ; intus autem pleni estis rapina et immunditia !</ab>
<ab  n="26"> Pharis&#x00E6;e c&#x00E6;ce, munda prius quod intus est calicis, et paropsidis, ut fiat id, quod deforis est, mundum.</ab>
<ab  n="27"> V&#x00E6; vobis scrib&#x00E6; et pharis&#x00E6;i hypocrit&#x00E6;, quia similes estis sepulchris dealbatis, qu&#x00E6; a foris parent hominibus speciosa, intus vero pleni sunt ossibus mortuorum, et omni spurcitia !</ab>
<ab  n="28"> Sic et vos a foris quidem paretis hominibus justi : intus autem pleni estis hypocrisi et iniquitate.</ab>
<ab  n="29"> V&#x00E6; vobis scrib&#x00E6; et pharis&#x00E6;i hypocrit&#x00E6;, qui &#x00E6;dificatis sepulchra prophetarum, et ornatis monumenta justorum,</ab>
<ab  n="30"> et dicitis : Si fuissemus in diebus patrum nostrorum, non essemus socii eorum in sanguine prophetarum !</ab>
<ab  n="31"> itaque testimonio estis vobismetipsis, quia filii estis eorum, qui prophetas occiderunt.</ab>
<ab  n="32"> Et vos implete mensuram patrum vestrorum.</ab>
<ab  n="33"> Serpentes, genimina viperarum, quomodo fugietis a judicio gehenn&#x00E6; ?&#x00B6;</ab>
<ab  n="34"> Ideo ecce ego mitto ad vos prophetas, et sapientes, et scribas, et ex illis occidetis, et crucifigetis, et ex eis flagellabitis in synagogis vestris, et persequemini de civitate in civitatem :</ab>
<ab  n="35"> ut veniat super vos omnis sanguis justus, qui effusus est super terram, a sanguine Abel justi usque ad sanguinem Zachari&#x00E6;, filii Barachi&#x00E6;, quem occidistis inter templum et altare.</ab>
<ab  n="36"> Amen dico vobis, venient h&#x00E6;c omnia super generationem istam.</ab>
<ab  n="37"> Jerusalem, Jerusalem, qu&#x00E6; occidis prophetas, et lapidas eos, qui ad te missi sunt, quoties volui congregare filios tuos, quemadmodum gallina congregat pullos suos sub alas, et noluisti ?</ab>
<ab  n="38"> Ecce relinquetur vobis domus vestra deserta.</ab>
<ab  n="39"> Dico enim vobis, non me videbitis amodo, donec dicatis : Benedictus, qui venit in nomine Domini.</ab>
</div>
<div type="chap" n="24">
<ab  n="1"> Et egressus Jesus de templo, ibat. Et accesserunt discipuli ejus, ut ostenderent ei &#x00E6;dificationes templi.</ab>
<ab  n="2"> Ipse autem respondens dixit illis : Videtis h&#x00E6;c omnia ? amen dico vobis, non relinquetur hic lapis super lapidem, qui non destruatur.&#x00B6;</ab>
<ab  n="3"> Sedente autem eo super montem Oliveti, accesserunt ad eum discipuli secreto, dicentes : Dic nobis, quando h&#x00E6;c erunt ? et quod signum adventus tui, et consummationis s&#x00E6;culi ?</ab>
<ab  n="4"> Et respondens Jesus, dixit eis : Videte ne quis vos seducat :</ab>
<ab  n="5"> multi enim venient in nomine meo, dicentes : Ego sum Christus : et multos seducent.</ab>
<ab  n="6"> Audituri enim estis pr&#x00E6;lia, et opiniones pr&#x00E6;liorum. Videte ne turbemini : oportet enim h&#x00E6;c fieri, sed nondum est finis :</ab>
<ab  n="7"> consurget enim gens in gentem, et regnum in regnum, et erunt pestilenti&#x00E6;, et fames, et terr&#x00E6;motus per loca :</ab>
<ab  n="8"> h&#x00E6;c autem omnia initia sunt dolorum.&#x00B6;</ab>
<ab  n="9"> Tunc tradent vos in tribulationem, et occident vos : et eritis odio omnibus gentibus propter nomen meum.</ab>
<ab  n="10"> Et tunc scandalizabuntur multi, et invicem tradent, et odio habebunt invicem.</ab>
<ab  n="11"> Et multi pseudoprophet&#x00E6; surgent, et seducent multos.</ab>
<ab  n="12"> Et quoniam abundavit iniquitas, refrigescet caritas multorum :</ab>
<ab  n="13"> qui autem perseveraverit usque in finem, hic salvus erit.</ab>
<ab  n="14"> Et pr&#x00E6;dicabitur hoc Evangelium regni in universo orbe, in testimonium omnibus gentibus : et tunc veniet consummatio.&#x00B6;</ab>
<ab  n="15"> Cum ergo videritis abominationem desolationis, qu&#x00E6; dicta est a Daniele propheta, stantem in loco sancto, qui legit, intelligat :</ab>
<ab  n="16"> tunc qui in Jud&#x00E6;a sunt, fugiant ad montes :</ab>
<ab  n="17"> et qui in tecto, non descendat tollere aliquid de domo sua :</ab>
<ab  n="18"> et qui in agro, non revertatur tollere tunicam suam.</ab>
<ab  n="19"> V&#x00E6; autem pr&#x00E6;gnantibus et nutrientibus in illis diebus !&#x00B6;</ab>
<ab  n="20"> Orate autem ut non fiat fuga vestra in hieme, vel sabbato :</ab>
<ab  n="21"> erit enim tunc tribulatio magna, qualis non fuit ab initio mundi usque modo, neque fiet.</ab>
<ab  n="22"> Et nisi breviati fuissent dies illi, non fieret salva omnis caro : sed propter electos breviabuntur dies illi.</ab>
<ab  n="23"> Tunc si quis vobis dixerit : Ecce hic est Christus, aut illic : nolite credere.</ab>
<ab  n="24"> Surgent enim pseudochristi, et pseudoprophet&#x00E6; : et dabunt signa magna, et prodigia, ita ut in errorem inducantur (si fieri potest) etiam electi.</ab>
<ab  n="25"> Ecce pr&#x00E6;dixi vobis.</ab>
<ab  n="26"> Si ergo dixerint vobis : Ecce in deserto est, nolite exire ; Ecce in penetralibus, nolite credere.</ab>
<ab  n="27"> Sicut enim fulgur exit ab oriente, et paret usque in occidentem : ita erit et adventus Filii hominis.</ab>
<ab  n="28"> Ubicumque fuerit corpus, illic congregabuntur et aquil&#x00E6;.&#x00B6;</ab>
<ab  n="29"> Statim autem post tribulationem dierum illorum sol obscurabitur, et luna non dabit lumen suum, et stell&#x00E6; cadent de c&#x00E6;lo, et virtutes c&#x00E6;lorum commovebuntur :</ab>
<ab  n="30"> et tunc parebit signum Filii hominis in c&#x00E6;lo : et tunc plangent omnes tribus terr&#x00E6; : et videbunt Filium hominis venientem in nubibus c&#x00E6;li cum virtute multa et majestate.</ab>
<ab  n="31"> Et mittet angelos suos cum tuba, et voce magna : et congregabunt electos ejus a quatuor ventis, a summis c&#x00E6;lorum usque ad terminos eorum.&#x00B6;</ab>
<ab  n="32"> Ab arbore autem fici discite parabolam : cum jam ramus ejus tener fuerit, et folia nata, scitis quia prope est &#x00E6;stas :</ab>
<ab  n="33"> ita et vos cum videritis h&#x00E6;c omnia, scitote quia prope est, in januis.</ab>
<ab  n="34"> Amen dico vobis, quia non pr&#x00E6;teribit generatio h&#x00E6;c, donec omnia h&#x00E6;c fiant.</ab>
<ab  n="35"> C&#x00E6;lum et terra transibunt, verba autem mea non pr&#x00E6;teribunt.&#x00B6;</ab>
<ab  n="36"> De die autem illa et hora nemo scit, neque angeli c&#x00E6;lorum, nisi solus Pater.</ab>
<ab  n="37"> Sicut autem in diebus No&#x00EB;, ita erit et adventus Filii hominis :</ab>
<ab  n="38"> sicut enim erant in diebus ante diluvium comedentes et bibentes, nubentes et nuptum tradentes, usque ad eum diem, quo intravit No&#x00EB; in arcam,</ab>
<ab  n="39"> et non cognoverunt donec venit diluvium, et tulit omnes : ita erit et adventus Filii hominis.</ab>
<ab  n="40"> Tunc duo erunt in agro : unus assumetur, et unus relinquetur.</ab>
<ab  n="41"> Du&#x00E6; molentes in mola : una assumetur, et una relinquetur.&#x00B6;</ab>
<ab  n="42"> Vigilate ergo, quia nescitis qua hora Dominus vester venturus sit.</ab>
<ab  n="43"> Illud autem scitote, quoniam si sciret paterfamilias qua hora fur venturus esset, vigilaret utique, et non sineret perfodi domum suam.</ab>
<ab  n="44"> Ideo et vos estote parati : quia qua nescitis hora Filius hominis venturus est.</ab>
<ab  n="45"> Quis, putas, est fidelis servus, et prudens, quem constituit dominus suus super familiam suam ut det illis cibum in tempore ?</ab>
<ab  n="46"> Beatus ille servus, quem cum venerit dominus ejus, invenerit sic facientem.</ab>
<ab  n="47"> Amen dico vobis, quoniam super omnia bona sua constituet eum.</ab>
<ab  n="48"> Si autem dixerit malus servus ille in corde suo : Moram fecit dominus meus venire :</ab>
<ab  n="49"> et c&#x0153;perit percutere conservos suos, manducet autem et bibat cum ebriosis :</ab>
<ab  n="50"> veniet dominus servi illius in die qua non sperat, et hora qua ignorat :</ab>
<ab  n="51"> et dividet eum, partemque ejus ponet cum hypocritis : illic erit fletus et stridor dentium.</ab>
</div>
<div type="chap" n="25">
<ab  n="1"> Tunc simile erit regnum c&#x00E6;lorum decem virginibus : qu&#x00E6; accipientes lampades suas exierunt obviam sponso et spons&#x00E6;.</ab>
<ab  n="2"> Quinque autem ex eis erant fatu&#x00E6;, et quinque prudentes :</ab>
<ab  n="3"> sed quinque fatu&#x00E6;, acceptis lampadibus, non sumpserunt oleum secum :</ab>
<ab  n="4"> prudentes vero acceperunt oleum in vasis suis cum lampadibus.</ab>
<ab  n="5"> Moram autem faciente sponso, dormitaverunt omnes et dormierunt.</ab>
<ab  n="6"> Media autem nocte clamor factus est : Ecce sponsus venit, exite obviam ei.</ab>
<ab  n="7"> Tunc surrexerunt omnes virgines ill&#x00E6;, et ornaverunt lampades suas.</ab>
<ab  n="8"> Fatu&#x00E6; autem sapientibus dixerunt : Date nobis de oleo vestro, quia lampades nostr&#x00E6; extinguuntur.</ab>
<ab  n="9"> Responderunt prudentes, dicentes : Ne forte non sufficiat nobis, et vobis, ite potius ad vendentes, et emite vobis.</ab>
<ab  n="10"> Dum autem irent emere, venit sponsus : et qu&#x00E6; parat&#x00E6; erant, intraverunt cum eo ad nuptias, et clausa est janua.</ab>
<ab  n="11"> Novissime vero veniunt et reliqu&#x00E6; virgines, dicentes : Domine, domine, aperi nobis.</ab>
<ab  n="12"> At ille respondens, ait : Amen dico vobis, nescio vos.</ab>
<ab  n="13"> Vigilate itaque, quia nescitis diem, neque horam.&#x00B6;</ab>
<ab  n="14"> Sicut enim homo peregre proficiscens, vocavit servos suos, et tradidit illis bona sua.</ab>
<ab  n="15"> Et uni dedit quinque talenta, alii autem duo, alii vero unum, unicuique secundum propriam virtutem : et profectus est statim.</ab>
<ab  n="16"> Abiit autem qui quinque talenta acceperat, et operatus est in eis, et lucratus est alia quinque.</ab>
<ab  n="17"> Similiter et qui duo acceperat, lucratus est alia duo.</ab>
<ab  n="18"> Qui autem unum acceperat, abiens fodit in terram, et abscondit pecuniam domini sui.</ab>
<ab  n="19"> Post multum vero temporis venit dominus servorum illorum, et posuit rationem cum eis.</ab>
<ab  n="20"> Et accedens qui quinque talenta acceperat, obtulit alia quinque talenta, dicens : Domine, quinque talenta tradidisti mihi, ecce alia quinque superlucratus sum.</ab>
<ab  n="21"> Ait illi dominus ejus : Euge serve bone, et fidelis : quia super pauca fuisti fidelis, super multa te constituam ; intra in gaudium domini tui.</ab>
<ab  n="22"> Accessit autem et qui duo talenta acceperat, et ait : Domine, duo talenta tradidisti mihi, ecce alia duo lucratus sum.</ab>
<ab  n="23"> Ait illi dominus ejus : Euge serve bone, et fidelis : quia super pauca fuisti fidelis, super multa te constituam ; intra in gaudium domini tui.</ab>
<ab  n="24"> Accedens autem et qui unum talentum acceperat, ait : Domine, scio quia homo durus es ; metis ubi non seminasti, et congregas ubi non sparsisti :</ab>
<ab  n="25"> et timens abii, et abscondi talentum tuum in terra : ecce habes quod tuum est.</ab>
<ab  n="26"> Respondens autem dominus ejus, dixit ei : Serve male, et piger, sciebas quia meto ubi non semino, et congrego ubi non sparsi :</ab>
<ab  n="27"> oportuit ergo te committere pecuniam meam numulariis, et veniens ego recepissem utique quod meum est cum usura.</ab>
<ab  n="28"> Tollite itaque ab eo talentum, et date ei qui habet decem talenta :</ab>
<ab  n="29"> omni enim habenti dabitur, et abundabit : ei autem qui non habet, et quod videtur habere, auferetur ab eo.</ab>
<ab  n="30"> Et inutilem servum ejicite in tenebras exteriores : illic erit fletus, et stridor dentium.&#x00B6;</ab>
<ab  n="31"> Cum autem venerit Filius hominis in majestate sua, et omnes angeli cum eo, tunc sedebit super sedem majestatis su&#x00E6; :</ab>
<ab  n="32"> et congregabuntur ante eum omnes gentes, et separabit eos ab invicem, sicut pastor segregat oves ab h&#x00E6;dis :</ab>
<ab  n="33"> et statuet oves quidem a dextris suis, h&#x00E6;dos autem a sinistris.</ab>
<ab  n="34"> Tunc dicet rex his qui a dextris ejus erunt : Venite benedicti Patris mei, possidete paratum vobis regnum a constitutione mundi :</ab>
<ab  n="35"> esurivi enim, et dedistis mihi manducare : sitivi, et dedistis mihi bibere : hospes eram, et collegistis me :</ab>
<ab  n="36"> nudus, et cooperuistis me : infirmus, et visitastis me : in carcere eram, et venistis ad me.</ab>
<ab  n="37"> Tunc respondebunt ei justi, dicentes : Domine, quando te vidimus esurientem, et pavimus te : sitientem, et dedimus tibi potum ?</ab>
<ab  n="38"> quando autem te vidimus hospitem, et collegimus te : aut nudum, et cooperuimus te ?</ab>
<ab  n="39"> aut quando te vidimus infirmum, aut in carcere, et venimus ad te ?</ab>
<ab  n="40"> Et respondens rex, dicet illis : Amen dico vobis, quamdiu fecistis uni ex his fratribus meis minimis, mihi fecistis.</ab>
<ab  n="41"> Tunc dicet et his qui a sinistris erunt : Discedite a me maledicti in ignem &#x00E6;ternum, qui paratus est diabolo, et angelis ejus :</ab>
<ab  n="42"> esurivi enim, et non dedistis mihi manducare : sitivi, et non desistis mihi potum :</ab>
<ab  n="43"> hospes eram, et non collegistis me : nudus, et non cooperuistis me : infirmus, et in carcere, et non visitastis me.</ab>
<ab  n="44"> Tunc respondebunt ei et ipsi, dicentes : Domine, quando te vidimus esurientem, aut sitientem, aut hospitem, aut nudum, aut infirmum, aut in carcere, et non ministravimus tibi ?</ab>
<ab  n="45"> Tunc respondebit illis, dicens : Amen dico vobis : Quamdiu non fecistis uni de minoribus his, nec mihi fecistis.</ab>
<ab  n="46"> Et ibunt hi in supplicium &#x00E6;ternum : justi autem in vitam &#x00E6;ternam.</ab>
</div>
<div type="chap" n="26">
<ab  n="1"> Et factum est : cum consummasset Jesus sermones hos omnes, dixit discipulis suis :</ab>
<ab  n="2"> Scitis quia post biduum Pascha fiet, et Filius hominis tradetur ut crucifigatur.</ab>
<ab  n="3"> Tunc congregati sunt principes sacerdotum, et seniores populi, in atrium principis sacerdotum, qui dicebatur Caiphas :</ab>
<ab  n="4"> et consilium fecerunt ut Jesum dolo tenerent, et occiderent.</ab>
<ab  n="5"> Dicebant autem : Non in die festo, ne forte tumultus fieret in populo.&#x00B6;</ab>
<ab  n="6"> Cum autem Jesus esset in Bethania in domo Simonis leprosi,</ab>
<ab  n="7"> accessit ad eum mulier habens alabastrum unguenti pretiosi, et effudit super caput ipsius recumbentis.</ab>
<ab  n="8"> Videntes autem discipuli, indignati sunt, dicentes : Ut quid perditio h&#x00E6;c ?</ab>
<ab  n="9"> potuit enim istud venundari multo, et dari pauperibus.</ab>
<ab  n="10"> Sciens autem Jesus, ait illis : Quid molesti estis huic mulieri ? opus enim bonum operata est in me.</ab>
<ab  n="11"> Nam semper pauperes habetis vobiscum : me autem non semper habetis.</ab>
<ab  n="12"> Mittens enim h&#x00E6;c unguentum hoc in corpus meum, ad sepeliendum me fecit.</ab>
<ab  n="13"> Amen dico vobis, ubicumque pr&#x00E6;dicatum fuerit hoc Evangelium in toto mundo, dicetur et quod h&#x00E6;c fecit in memoriam ejus.&#x00B6;</ab>
<ab  n="14"> Tunc abiit unus de duodecim, qui dicebatur Judas Iscariotes, ad principes sacerdotum :</ab>
<ab  n="15"> et ait illis : Quid vultis mihi dare, et ego vobis eum tradam ? At illi constituerunt ei triginta argenteos.</ab>
<ab  n="16"> Et exinde qu&#x00E6;rebat opportunitatem ut eum traderet.&#x00B6;</ab>
<ab  n="17"> Prima autem die azymorum accesserunt discipuli ad Jesum, dicentes : Ubi vis paremus tibi comedere Pascha ?</ab>
<ab  n="18"> At Jesus dixit : Ite in civitatem ad quemdam, et dicite ei : Magister dicit : Tempus meum prope est, apud te facio Pascha cum discipulis meis.</ab>
<ab  n="19"> Et fecerunt discipuli sicut constituit illis Jesus, et paraverunt Pascha.</ab>
<ab  n="20"> Vespere autem facto, discumbebat cum duodecim discipulis suis.</ab>
<ab  n="21"> Et edentibus illis, dixit : Amen dico vobis, quia unus vestrum me traditurus est.</ab>
<ab  n="22"> Et contristati valde, c&#x0153;perunt singuli dicere : Numquid ego sum Domine ?</ab>
<ab  n="23"> At ipse respondens, ait : Qui intingit mecum manum in paropside, hic me tradet.</ab>
<ab  n="24"> Filius quidem hominis vadit, sicut scriptum est de illo : v&#x00E6; autem homini illi, per quem Filius hominis tradetur ! bonum erat ei, si natus non fuisset homo ille.</ab>
<ab  n="25"> Respondens autem Judas, qui tradidit eum, dixit : Numquid ego sum Rabbi ? Ait illi : Tu dixisti.&#x00B6;</ab>
<ab  n="26"> C&#x0153;nantibus autem eis, accepit Jesus panem, et benedixit, ac fregit, deditque discipulis suis, et ait : Accipite, et comedite : hoc est corpus meum.</ab>
<ab  n="27"> Et accipiens calicem, gratias egit : et dedit illis, dicens : Bibite ex hoc omnes.</ab>
<ab  n="28"> Hic est enim sanguis meus novi testamenti, qui pro multis effundetur in remissionem peccatorum.</ab>
<ab  n="29"> Dico autem vobis : non bibam amodo de hoc genimine vitis usque in diem illum, cum illud bibam vobiscum novum in regno Patris mei.&#x00B6;</ab>
<ab  n="30"> Et hymno dicto, exierunt in montem Oliveti.</ab>
<ab  n="31"> Tunc dicit illis Jesus : Omnes vos scandalum patiemini in me in ista nocte. Scriptum est enim : Percutiam pastorem, et dispergentur oves gregis.</ab>
<ab  n="32"> Postquam autem resurrexero, pr&#x00E6;cedam vos in Galil&#x00E6;am.</ab>
<ab  n="33"> Respondens autem Petrus, ait illi : Et si omnes scandalizati fuerint in te, ego numquam scandalizabor.</ab>
<ab  n="34"> Ait illi Jesus : Amen dico tibi, quia in hac nocte, antequam gallus cantet, ter me negabis.</ab>
<ab  n="35"> Ait illi Petrus : Etiamsi oportuerit me mori tecum, non te negabo. Similiter et omnes discipuli dixerunt.&#x00B6;</ab>
<ab  n="36"> Tunc venit Jesus cum illis in villam, qu&#x00E6; dicitur Gethsemani, et dixit discipulis suis : Sedete hic donec vadam illuc, et orem.</ab>
<ab  n="37"> Et assumpto Petro, et duobus filiis Zebed&#x00E6;i, c&#x0153;pit contristari et m&#x0153;stus esse.</ab>
<ab  n="38"> Tunc ait illis : Tristis est anima mea usque ad mortem : sustinete hic, et vigilate mecum.</ab>
<ab  n="39"> Et progressus pusillum, procidit in faciem suam, orans, et dicens : Pater mi, si possibile est, transeat a me calix iste : verumtamen non sicut ego volo, sed sicut tu.</ab>
<ab  n="40"> Et venit ad discipulos suos, et invenit eos dormientes, et dicit Petro : Sic non potuistis una hora vigilare mecum ?</ab>
<ab  n="41"> Vigilate, et orate ut non intretis in tentationem. Spiritus quidem promptus est, caro autem infirma.</ab>
<ab  n="42"> Iterum secundo abiit, et oravit, dicens : Pater mi, si non potest hic calix transire nisi bibam illum, fiat voluntas tua.</ab>
<ab  n="43"> Et venit iterum, et invenit eos dormientes : erant enim oculi eorum gravati.</ab>
<ab  n="44"> Et relictis illis, iterum abiit, et oravit tertio, eumdem sermonem dicens.</ab>
<ab  n="45"> Tunc venit ad discipulos suos, et dicit illis : Dormite jam, et requiescite : ecce appropinquavit hora, et Filius hominis tradetur in manus peccatorum.</ab>
<ab  n="46"> Surgite, eamus : ecce appropinquavit qui me tradet.&#x00B6;</ab>
<ab  n="47"> Adhuc eo loquente, ecce Judas unus de duodecim venit, et cum eo turba multa cum gladiis et fustibus, missi a principibus sacerdotum, et senioribus populi.</ab>
<ab  n="48"> Qui autem tradidit eum, dedit illis signum, dicens : Quemcumque osculatus fuero, ipse est, tenete eum.</ab>
<ab  n="49"> Et confestim accedens ad Jesum, dixit : Ave Rabbi. Et osculatus est eum.</ab>
<ab  n="50"> Dixitque illi Jesus : Amice, ad quid venisti ? Tunc accesserunt, et manus injecerunt in Jesum, et tenuerunt eum.</ab>
<ab  n="51"> Et ecce unus ex his qui erant cum Jesu, extendens manum, exemit gladium suum, et percutiens servum principis sacerdotum amputavit auriculam ejus.</ab>
<ab  n="52"> Tunc ait illi Jesus : Converte gladium tuum in locum suum : omnes enim, qui acceperint gladium, gladio peribunt.</ab>
<ab  n="53"> An putas, quia non possum rogare patrem meum, et exhibebit mihi modo plusquam duodecim legiones angelorum ?</ab>
<ab  n="54"> Quomodo ergo implebuntur Scriptur&#x00E6;, quia sic oportet fieri ?</ab>
<ab  n="55"> In illa hora dixit Jesus turbis : Tamquam ad latronem existis cum gladiis et fustibus comprehendere me : quotidie apud vos sedebam docens in templo, et non me tenuistis.</ab>
<ab  n="56"> Hoc autem totum factum est, ut adimplerentur Scriptur&#x00E6; prophetarum. Tunc discipuli omnes, relicto eo, fugerunt.&#x00B6;</ab>
<ab  n="57"> At illi tenentes Jesum, duxerunt ad Caipham principem sacerdotum, ubi scrib&#x00E6; et seniores convenerant.</ab>
<ab  n="58"> Petrus autem sequebatur eum a longe, usque in atrium principis sacerdotum. Et ingressus intro, sedebat cum ministris, ut videret finem.</ab>
<ab  n="59"> Principes autem sacerdotum, et omne concilium, qu&#x00E6;rebant falsum testimonium contra Jesum, ut eum morti traderent :</ab>
<ab  n="60"> et non invenerunt, cum multi falsi testes accessissent. Novissime autem venerunt duo falsi testes,</ab>
<ab  n="61"> et dixerunt : Hic dixit : Possum destruere templum Dei, et post triduum re&#x00E6;dificare illud.</ab>
<ab  n="62"> Et surgens princeps sacerdotum, ait illi : Nihil respondes ad ea, qu&#x00E6; isti adversum te testificantur ?</ab>
<ab  n="63"> Jesus autem tacebat. Et princeps sacerdotum ait illi : Adjuro te per Deum vivum, ut dicas nobis si tu es Christus Filius Dei.</ab>
<ab  n="64"> Dicit illi Jesus : Tu dixisti. Verumtamen dico vobis, amodo videbitis Filium hominis sedentem a dextris virtutis Dei, et venientem in nubibus c&#x00E6;li.</ab>
<ab  n="65"> Tunc princeps sacerdotum scidit vestimenta sua, dicens : Blasphemavit : quid adhuc egemus testibus ? ecce nunc audistis blasphemiam :</ab>
<ab  n="66"> quid vobis videtur ? At illi respondentes dixerunt : Reus est mortis.</ab>
<ab  n="67"> Tunc exspuerunt in faciem ejus, et colaphis eum ceciderunt, alii autem palmas in faciem ejus dederunt,</ab>
<ab  n="68"> dicentes : Prophetiza nobis Christe, quis est qui te percussit ?&#x00B6;</ab>
<ab  n="69"> Petrus vero sedebat foris in atrio : et accessit ad eum una ancilla, dicens : Et tu cum Jesu Galil&#x00E6;o eras.</ab>
<ab  n="70"> At ille negavit coram omnibus, dicens : Nescio quid dicis.</ab>
<ab  n="71"> Exeunte autem illo januam, vidit eum alia ancilla, et ait his qui erant ibi : Et hic erat cum Jesu Nazareno.</ab>
<ab  n="72"> Et iterum negavit cum juramento : Quia non novi hominem.</ab>
<ab  n="73"> Et post pusillum accesserunt qui stabant, et dixerunt Petro : Vere et tu ex illis es : nam et loquela tua manifestum te facit.</ab>
<ab  n="74"> Tunc c&#x0153;pit detestari et jurare quia non novisset hominem. Et continuo gallus cantavit.</ab>
<ab  n="75"> Et recordatus est Petrus verbi Jesu, quod dixerat : Priusquam gallus cantet, ter me negabis. Et egressus foras, flevit amare.</ab>
</div>
<div type="chap" n="27">
<ab  n="1"> Mane autem facto, consilium inierunt omnes principes sacerdotum et seniores populi adversus Jesum, ut eum morti traderent.</ab>
<ab  n="2"> Et vinctum adduxerunt eum, et tradiderunt Pontio Pilato pr&#x00E6;sidi.&#x00B6;</ab>
<ab  n="3"> Tunc videns Judas, qui eum tradidit, quod damnatus esset, p&#x0153;nitentia ductus, retulit triginta argenteos principibus sacerdotum, et senioribus,</ab>
<ab  n="4"> dicens : Peccavi, tradens sanguinem justum. At illi dixerunt : Quid ad nos ? tu videris.</ab>
<ab  n="5"> Et projectis argenteis in templo, recessit : et abiens laqueo se suspendit.</ab>
<ab  n="6"> Principes autem sacerdotum, acceptis argenteis, dixerunt : Non licet eos mittere in corbonam : quia pretium sanguinis est.</ab>
<ab  n="7"> Consilio autem inito, emerunt ex illis agrum figuli, in sepulturam peregrinorum.</ab>
<ab  n="8"> Propter hoc vocatus est ager ille, Haceldama, hoc est, Ager sanguinis, usque in hodiernum diem.</ab>
<ab  n="9"> Tunc impletum est quod dictum est per Jeremiam prophetam, dicentem : Et acceperunt triginta argenteos pretium appretiati, quem appretiaverunt a filiis Isra&#x00EB;l :</ab>
<ab  n="10"> et dederunt eos in agrum figuli, sicut constituit mihi Dominus.&#x00B6;</ab>
<ab  n="11"> Jesus autem stetit ante pr&#x00E6;sidem, et interrogavit eum pr&#x00E6;ses, dicens : Tu es rex Jud&#x00E6;orum ? Dicit illi Jesus : Tu dicis.</ab>
<ab  n="12"> Et cum accusaretur a principibus sacerdotum et senioribus, nihil respondit.</ab>
<ab  n="13"> Tunc dicit illi Pilatus : Non audis quanta adversum te dicunt testimonia ?</ab>
<ab  n="14"> Et non respondit ei ad ullum verbum, ita ut miraretur pr&#x00E6;ses vehementer.</ab>
<ab  n="15"> Per diem autem solemnem consueverat pr&#x00E6;ses populo dimittere unum vinctum, quem voluissent :</ab>
<ab  n="16"> habebat autem tunc vinctum insignem, qui dicebatur Barabbas.</ab>
<ab  n="17"> Congregatis ergo illis, dixit Pilatus : Quem vultis dimittam vobis : Barabbam, an Jesum, qui dicitur Christus ?</ab>
<ab  n="18"> Sciebat enim quod per invidiam tradidissent eum.</ab>
<ab  n="19"> Sedente autem illo pro tribunali, misit ad eum uxor ejus, dicens : Nihil tibi, et justo illi : multa enim passa sum hodie per visum propter eum.</ab>
<ab  n="20"> Principes autem sacerdotum et seniores persuaserunt populis ut peterent Barabbam, Jesum vero perderent.</ab>
<ab  n="21"> Respondens autem pr&#x00E6;ses, ait illis : Quem vultis vobis de duobus dimitti ? At illi dixerunt : Barabbam.</ab>
<ab  n="22"> Dicit illis Pilatus : Quid igitur faciam de Jesu, qui dicitur Christus ?</ab>
<ab  n="23"> Dicunt omnes : Crucifigatur. Ait illis pr&#x00E6;ses : Quid enim mali fecit ? At illi magis clamabant dicentes : Crucifigatur.</ab>
<ab  n="24"> Videns autem Pilatus quia nihil proficeret, sed magis tumultus fieret : accepta aqua, lavit manus coram populo, dicens : Innocens ego sum a sanguine justi hujus : vos videritis.</ab>
<ab  n="25"> Et respondens universus populus, dixit : Sanguis ejus super nos, et super filios nostros.</ab>
<ab  n="26"> Tunc dimisit illis Barabbam : Jesum autem flagellatum tradidit eis ut crucifigeretur.&#x00B6;</ab>
<ab  n="27"> Tunc milites pr&#x00E6;sidis suscipientes Jesum in pr&#x00E6;torium, congregaverunt ad eum universam cohortem :</ab>
<ab  n="28"> et exuentes eum, chlamydem coccineam circumdederunt ei,</ab>
<ab  n="29"> et plectentes coronam de spinis, posuerunt super caput ejus, et arundinem in dextera ejus. Et genu flexo ante eum, illudebant ei, dicentes : Ave rex Jud&#x00E6;orum.</ab>
<ab  n="30"> Et exspuentes in eum, acceperunt arundinem, et percutiebant caput ejus.</ab>
<ab  n="31"> Et postquam illuserunt ei, exuerunt eum chlamyde, et induerunt eum vestimentis ejus, et duxerunt eum ut crucifigerent.&#x00B6;</ab>
<ab  n="32"> Exeuntes autem invenerunt hominem Cyren&#x00E6;um, nomine Simonem : hunc angariaverunt ut tolleret crucem ejus.</ab>
<ab  n="33"> Et venerunt in locum qui dicitur Golgotha, quod est Calvari&#x00E6; locus.</ab>
<ab  n="34"> Et dederunt ei vinum bibere cum felle mistum. Et cum gustasset, noluit bibere.</ab>
<ab  n="35"> Postquam autem crucifixerunt eum, diviserunt vestimenta ejus, sortem mittentes : ut impleretur quod dictum est per prophetam dicentem : Diviserunt sibi vestimenta mea, et super vestem meam miserunt sortem.</ab>
<ab  n="36"> Et sedentes servabant eum.</ab>
<ab  n="37"> Et imposuerunt super caput ejus causam ipsius scriptam : Hic est Jesus rex Jud&#x00E6;orum.</ab>
<ab  n="38"> Tunc crucifixi sunt cum eo duo latrones : unus a dextris, et unus a sinistris.</ab>
<ab  n="39"> Pr&#x00E6;tereuntes autem blasphemabant eum moventes capita sua,</ab>
<ab  n="40"> et dicentes : Vah ! qui destruis templum Dei, et in triduo illud re&#x00E6;dificas : salva temetipsum : si Filius Dei es, descende de cruce.</ab>
<ab  n="41"> Similiter et principes sacerdotum illudentes cum scribis et senioribus dicebant :</ab>
<ab  n="42"> Alios salvos fecit, seipsum non potest salvum facere : si rex Isra&#x00EB;l est, descendat nunc de cruce, et credimus ei :</ab>
<ab  n="43"> confidit in Deo : liberet nunc, si vult eum : dixit enim : Quia Filius Dei sum.</ab>
<ab  n="44"> Idipsum autem et latrones, qui crucifixi erant cum eo, improperabant ei.&#x00B6;</ab>
<ab  n="45"> A sexta autem hora tenebr&#x00E6; fact&#x00E6; sunt super universam terram usque ad horam nonam.</ab>
<ab  n="46"> Et circa horam nonam clamavit Jesus voce magna, dicens : Eli, Eli, lamma sabacthani ? hoc est : Deus meus, Deus meus, ut quid dereliquisti me ?</ab>
<ab  n="47"> Quidam autem illic stantes, et audientes, dicebant : Eliam vocat iste.</ab>
<ab  n="48"> Et continuo currens unus ex eis, acceptam spongiam implevit aceto, et imposuit arundini, et dabat ei bibere.</ab>
<ab  n="49"> Ceteri vero dicebant : Sine, videamus an veniat Elias liberans eum.</ab>
<ab  n="50"> Jesus autem iterum clamans voce magna, emisit spiritum.&#x00B6;</ab>
<ab  n="51"> Et ecce velum templi scissum est in duas partes a summo usque deorsum : et terra mota est, et petr&#x00E6; sciss&#x00E6; sunt,</ab>
<ab  n="52"> et monumenta aperta sunt : et multa corpora sanctorum, qui dormierant, surrexerunt.</ab>
<ab  n="53"> Et exeuntes de monumentis post resurrectionem ejus, venerunt in sanctam civitatem, et apparuerunt multis.</ab>
<ab  n="54"> Centurio autem, et qui cum eo erant, custodientes Jesum, viso terr&#x00E6;motu, et his qu&#x00E6; fiebant, timuerunt valde, dicentes : Vere Filius Dei erat iste.&#x00B6;</ab>
<ab  n="55"> Erant autem ibi mulieres mult&#x00E6; a longe, qu&#x00E6; secut&#x00E6; erant Jesum a Galil&#x00E6;a, ministrantes ei :</ab>
<ab  n="56"> inter quas erat Maria Magdalene, et Maria Jacobi, et Joseph mater, et mater filiorum Zebed&#x00E6;i.</ab>
<ab  n="57"> Cum autem sero factum esset, venit quidam homo dives ab Arimath&#x00E6;a, nomine Joseph, qui et ipse discipulus erat Jesu :</ab>
<ab  n="58"> hic accessit ad Pilatum, et petiit corpus Jesu. Tunc Pilatus jussit reddi corpus.</ab>
<ab  n="59"> Et accepto corpore, Joseph involvit illud in sindone munda,</ab>
<ab  n="60"> et posuit illud in monumento suo novo, quod exciderat in petra. Et advolvit saxum magnum ad ostium monumenti, et abiit.</ab>
<ab  n="61"> Erant autem ibi Maria Magdalene, et altera Maria, sedentes contra sepulchrum.&#x00B6;</ab>
<ab  n="62"> Altera autem die, qu&#x00E6; est post Parasceven, convenerunt principes sacerdotum et pharis&#x00E6;i ad Pilatum,</ab>
<ab  n="63"> dicentes : Domine, recordati sumus, quia seductor ille dixit adhuc vivens : Post tres dies resurgam.</ab>
<ab  n="64"> Jube ergo custodiri sepulchrum usque in diem tertium : ne forte veniant discipuli ejus, et furentur eum, et dicant plebi : Surrexit a mortuis : et erit novissimus error pejor priore.</ab>
<ab  n="65"> Ait illis Pilatus : Habetis custodiam, ite, custodite sicut scitis.</ab>
<ab  n="66"> Illi autem abeuntes, munierunt sepulchrum, signantes lapidem, cum custodibus.</ab>
</div>
<div type="chap" n="28">
<ab  n="1"> Vespere autem sabbati, qu&#x00E6; lucescit in prima sabbati, venit Maria Magdalene, et altera Maria, videre sepulchrum.</ab>
<ab  n="2"> Et ecce terr&#x00E6;motus factus est magnus. Angelus enim Domini descendit de c&#x00E6;lo : et accedens revolvit lapidem, et sedebat super eum :</ab>
<ab  n="3"> erat autem aspectus ejus sicut fulgur : et vestimentum ejus sicut nix.</ab>
<ab  n="4"> Pr&#x00E6; timore autem ejus exterriti sunt custodes, et facti sunt velut mortui.</ab>
<ab  n="5"> Respondens autem angelus dixit mulieribus : Nolite timere vos : scio enim, quod Jesum, qui crucifixus est, qu&#x00E6;ritis.</ab>
<ab  n="6"> Non est hic : surrexit enim, sicut dixit : venite, et videte locum ubi positus erat Dominus.</ab>
<ab  n="7"> Et cito euntes, dicite discipulis ejus quia surrexit : et ecce pr&#x00E6;cedit vos in Galil&#x00E6;am : ibi eum videbitis : ecce pr&#x00E6;dixi vobis.</ab>
<ab  n="8"> Et exierunt cito de monumento cum timore et gaudio magno, currentes nuntiare discipulis ejus.</ab>
<ab  n="9"> Et ecce Jesus occurrit illis, dicens : Avete. Ill&#x00E6; autem accesserunt, et tenuerunt pedes ejus, et adoraverunt eum.</ab>
<ab  n="10"> Tunc ait illis Jesus : Nolite timere : ite, nuntiate fratribus meis ut eant in Galil&#x00E6;am ; ibi me videbunt.&#x00B6;</ab>
<ab  n="11"> Qu&#x00E6; cum abiissent, ecce quidam de custodibus venerunt in civitatem, et nuntiaverunt principibus sacerdotum omnia qu&#x00E6; facta fuerant.</ab>
<ab  n="12"> Et congregati cum senioribus consilio accepto, pecuniam copiosam dederunt militibus,</ab>
<ab  n="13"> dicentes : Dicite quia discipuli ejus nocte venerunt, et furati sunt eum, nobis dormientibus.</ab>
<ab  n="14"> Et si hoc auditum fuerit a pr&#x00E6;side, nos suadebimus ei, et securos vos faciemus.</ab>
<ab  n="15"> At illi, accepta pecunia, fecerunt sicut erant edocti. Et divulgatum est verbum istud apud Jud&#x00E6;os, usque in hodiernum diem.</ab>
<ab  n="16"> Undecim autem discipuli abierunt in Galil&#x00E6;am in montem ubi constituerat illis Jesus.&#x00B6;</ab>
<ab  n="17"> Et videntes eum adoraverunt : quidam autem dubitaverunt.</ab>
<ab  n="18"> Et accedens Jesus locutus est eis, dicens : Data est mihi omnis potestas in c&#x00E6;lo et in terra :</ab>
<ab  n="19"> euntes ergo docete omnes gentes : baptizantes eos in nomine Patris, et Filii, et Spiritus Sancti :</ab>
<ab  n="20"> docentes eos servare omnia qu&#x00E6;cumque mandavi vobis : et ecce ego vobiscum sum omnibus diebus, usque ad consummationem s&#x00E6;culi.</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Verbum Domini, quod factum est ad Osee, filium Beeri, in diebus Ozi&#x00E6;, Joathan, Achaz, Ezechi&#x00E6;, regum Juda ; et in diebus Jeroboam, filii Joas, regis Isra&#x00EB;l.&#x00B6;</ab>
<ab  n="2"> Principium loquendi Domino in Osee. Et dixit Dominus ad Osee : Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino.</ab>
<ab  n="3"> Et abiit, et accepit Gomer, filiam Debelaim : et concepit, et peperit ei filium.</ab>
<ab  n="4"> Et dixit Dominus ad eum : Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Isra&#x00EB;l.</ab>
<ab  n="5"> Et in illa die conteram arcum Isra&#x00EB;l in valle Jezrahel.</ab>
<ab  n="6"> Et concepit adhuc, et peperit filiam. Et dixit ei : Voca nomen ejus, Absque misericordia, quia non addam ultra misereri domui Isra&#x00EB;l, sed oblivione obliviscar eorum.</ab>
<ab  n="7"> Et domui Juda miserebor, et salvabo eos in Domino Deo suo ; et non salvabo eos in arcu et gladio, et in bello, et in equis, et in equitibus.</ab>
<ab  n="8"> Et ablactavit eam qu&#x00E6; erat Absque misericordia. Et concepit, et peperit filium.</ab>
<ab  n="9"> Et dixit : Voca nomen ejus, Non populus meus, quia vos non populus meus, et ego non ero vester.</ab>
<ab  n="10"> Et erit numerus filiorum Isra&#x00EB;l quasi arena maris, qu&#x00E6; sine mensura est, et non numerabitur. Et erit in loco ubi dicetur eis : Non populus meus vos : dicetur eis : Filii Dei viventis.</ab>
<ab  n="11"> Et congregabuntur filii Juda et filii Isra&#x00EB;l pariter ; et ponent sibimet caput unum, et ascendent de terra, quia magnus dies Jezrahel.</ab>
</div>
<div type="chap" n="2">
<ab  n="1"> Dicite fratribus vestris : Populus meus ; et sorori vestr&#x00E6; : Misericordiam consecuta.&#x00B6;</ab>
<ab  n="2"> [Judicate matrem vestram, judicate,/ quoniam ipsa non uxor mea,/ et ego non vir ejus./ Auferat fornicationes suas a facie sua,/ et adulteria sua de medio uberum suorum ;/</ab>
<ab  n="3"> ne forte expoliem eam nudam,/ et statuam eam secundum diem nativitatis su&#x00E6;,/ et ponam eam quasi solitudinem,/ et statuam eam velut terram inviam,/ et interficiam eam siti./</ab>
<ab  n="4"> Et filiorum illius non miserebor,/ quoniam filii fornicationum sunt./</ab>
<ab  n="5"> Quia fornicata est mater eorum,/ confusa est qu&#x00E6; concepit eos ;/ quia dixit : Vadam post amatores meos,/ qui dant panes mihi, et aquas meas,/ lanam meam, et linum meum,/ oleum meum, et potum meum./</ab>
<ab  n="6"> Propter hoc ecce ego sepiam viam tuam spinis,/ et sepiam eam maceria, et semitas suas non inveniet./</ab>
<ab  n="7"> Et sequetur amatores suos, et non apprehendet eos ;/ et qu&#x00E6;ret eos, et non inveniet :/ et dicet : Vadam, et revertar ad virum meum priorem,/ quia bene mihi erat tunc magis quam nunc./</ab>
<ab  n="8"> Et h&#x00E6;c nescivit, quia ego dedi ei frumentum, et vinum, et oleum,/ et argentum multiplicavi ei, et aurum,/ qu&#x00E6; fecerunt Baal./</ab>
<ab  n="9"> Idcirco convertar, et sumam frumentum meum in tempore suo,/ et vinum meum in tempore suo./ Et liberabo lanam meam et linum meum,/ qu&#x00E6; operiebant ignominiam ejus./</ab>
<ab  n="10"> Et nunc revelabo stultitiam ejus in oculis amatorum ejus ;/ et vir non eruet eam de manu mea ;/</ab>
<ab  n="11"> et cessare faciam omne gaudium ejus,/ solemnitatem ejus, neomeniam ejus, sabbatum ejus,/ et omnia festa tempora ejus./</ab>
<ab  n="12"> Et corrumpam vineam ejus, et ficum ejus,/ de quibus dixit : Mercedes h&#x00E6; me&#x00E6; sunt,/ quas dederunt mihi amatores mei ;/ et ponam eam in saltum,/ et comedet eam bestia agri./</ab>
<ab  n="13"> Et visitabo super eam dies Baalim,/ quibus accendebat incensum,/ et ornabatur in aure sua, et monili suo./ Et ibat post amatores suos,/ et mei obliviscebatur, dicit Dominus./</ab>
<ab  n="14"> Propter hoc ecce ego lactabo eam,/ et ducam eam in solitudinem,/ et loquar ad cor ejus./</ab>
<ab  n="15"> Et dabo ei vinitores ejus ex eodem loco,/ et vallem Achor, ad aperiendam spem ;/ et canet ibi juxta dies juventutis su&#x00E6;,/ et juxta dies ascensionis su&#x00E6; de terra &#x00C6;gypti./</ab>
<ab  n="16"> Et erit in die illa, ait Dominus :/ vocabit me, Vir meus,/ et non vocabit me ultra Baali./</ab>
<ab  n="17"> Et auferam nomina Baalim de ore ejus,/ et non recordabitur ultra nominis eorum./</ab>
<ab  n="18"> Et percutiam cum eis f&#x0153;dus in die illa, cum bestia agri,/ et cum volucre c&#x00E6;li, et cum reptili terr&#x00E6; ;/ et arcum, et gladium, et bellum conteram de terra,/ et dormire eos faciam fiducialiter./</ab>
<ab  n="19"> Et sponsabo te mihi in sempiternum ;/ et sponsabo te mihi in justitia, et judicio,/ et in misericordia, et in miserationibus./</ab>
<ab  n="20"> Et sponsabo te mihi in fide ;/ et scies quia ego Dominus./</ab>
<ab  n="21"> Et erit in die illa :/ exaudiam, dicit Dominus, exaudiam c&#x00E6;los,/ et illi exaudient terram./</ab>
<ab  n="22"> Et terra exaudiet triticum, et vinum, et oleum,/ et h&#x00E6;c exaudient Jezrahel./</ab>
<ab  n="23"> Et seminabo eam mihi in terra,/ et miserebor ejus qu&#x00E6; fuit Absque misericordia./</ab>
<ab  n="24"> Et dicam Non populo meo : Populus meus es tu ;/ et ipse dicet : Deus meus es tu.]</ab>
</div>
<div type="chap" n="3">
<ab  n="1"> Et dixit Dominus ad me : Adhuc vade, et dilige mulierem dilectam amico et adulteram, sicut diligit Dominus filios Isra&#x00EB;l, et ipsi respiciunt ad deos alienos, et diligunt vinacia uvarum.</ab>
<ab  n="2"> Et fodi eam mihi quindecim argenteis, et coro hordei, et dimidio coro hord&#x00E6;i.</ab>
<ab  n="3"> Et dixi ad eam : Dies multos exspectabis me ; non fornicaberis, et non eris viro ; sed et ego exspectabo te.</ab>
<ab  n="4"> Quia dies multos sedebunt filii Isra&#x00EB;l sine rege, et sine principe, et sine sacrificio, et sine altari, et sine ephod, et sine theraphim.</ab>
<ab  n="5"> Et post h&#x00E6;c revertentur filii Isra&#x00EB;l, et qu&#x00E6;rent Dominum Deum suum, et David regem suum : et pavebunt ad Dominum, et ad bonum ejus, in novissimo dierum.</ab>
</div>
<div type="chap" n="4">
<ab  n="1"> [Audite verbum Domini, filii Isra&#x00EB;l,/ quia judicium Domino cum habitatoribus terr&#x00E6; :/ non est enim veritas, et non est misericordia,/ et non est scientia Dei in terra./</ab>
<ab  n="2"> Maledictum, et mendacium,/ et homicidium, et furtum, et adulterium inundaverunt,/ et sanguis sanguinem tetigit./</ab>
<ab  n="3"> Propter hoc lugebit terra,/ et infirmabitur omnis qui habitat in ea,/ in bestia agri, et in volucre c&#x00E6;li ;/ sed et pisces maris congregabuntur./</ab>
<ab  n="4"> Verumtamen unusquisque non judicet,/ et non arguatur vir :/ populus enim tuus sicut hi qui contradicunt sacerdoti./</ab>
<ab  n="5"> Et corrues hodie,/ et corruet etiam propheta tecum./ Nocte tacere feci matrem tuam./</ab>
<ab  n="6"> Conticuit populus meus,/ eo quod non habuerit scientiam :/ quia tu scientiam repulisti,/ repellam te, ne sacerdotio fungaris mihi ;/ et oblita es legis Dei tui,/ obliviscar filiorum tuorum et ego./</ab>
<ab  n="7"> Secundum multitudinem eorum sic peccaverunt mihi :/ gloriam eorum in ignominiam commutabo./</ab>
<ab  n="8"> Peccata populi mei comedent,/ et ad iniquitatem eorum sublevabunt animas eorum./</ab>
<ab  n="9"> Et erit sicut populus, sic sacerdos ;/ et visitabo super eum vias ejus,/ et cogitationes ejus reddam ei./</ab>
<ab  n="10"> Et comedent, et non saturabuntur ;/ fornicati sunt, et non cessaverunt :/ quoniam Dominum dereliquerunt in non custodiendo./</ab>
<ab  n="11"> Fornicatio, et vinum, et ebrietas auferunt cor./</ab>
<ab  n="12"> Populus meus in ligno suo interrogavit,/ et baculus ejus annuntiavit ei ;/ spiritus enim fornicationum decepit eos,/ et fornicati sunt a Deo suo./</ab>
<ab  n="13"> Super capita montium sacrificabant,/ et super colles ascendebant thymiama ;/ subtus quercum, et populum, et terebinthum,/ quia bona erat umbra ejus ;/ ideo fornicabuntur fili&#x00E6; vestr&#x00E6;,/ et spons&#x00E6; vestr&#x00E6; adulter&#x00E6; erunt./</ab>
<ab  n="14"> Non visitabo super filias vestras cum fuerint fornicat&#x00E6;,/ et super sponsas vestras cum adulteraverint,/ quoniam ipsi cum meretricibus conversabantur,/ et cum effeminatis sacrificabant ;/ et populus non intelligens vapulabit./</ab>
<ab  n="15"> Si fornicaris tu, Isra&#x00EB;l,/ non delinquat saltem Juda ;/ et nolite ingredi in Galgala,/ et ne ascenderitis in Bethaven,/ neque juraveritis : Vivit Dominus !/</ab>
<ab  n="16"> Quoniam sicut vacca lasciviens declinavit Isra&#x00EB;l ;/ nunc pascet eos Dominus, quasi agnum in latitudine./</ab>
<ab  n="17"> Particeps idolorum Ephraim : dimitte eum./</ab>
<ab  n="18"> Separatum est convivium eorum ;/ fornicatione fornicati sunt :/ dilexerunt afferre ignominiam protectores ejus./</ab>
<ab  n="19"> Ligavit eum spiritus in alis suis,/ et confundentur a sacrificiis suis.]</ab>
</div>
<div type="chap" n="5">
<ab  n="1"> [Audite hoc, sacerdotes, / et attendite, domus Isra&#x00EB;l,/ et domus regis, auscultate :/ quia vobis judicium est,/ quoniam laqueus facti estis speculationi,/ et rete expansum super Thabor./</ab>
<ab  n="2"> Et victimas declinastis in profundum ;/ et ego eruditor omnium eorum./</ab>
<ab  n="3"> Ego scio Ephraim,/ et Isra&#x00EB;l non est absconditus a me :/ quia nunc fornicatus est Ephraim ;/ contaminatus est Isra&#x00EB;l./</ab>
<ab  n="4"> Non dabunt cogitationes suas ut revertantur ad Deum suum,/ quia spiritus fornicationum in medio eorum,/ et Dominum non cognoverunt./</ab>
<ab  n="5"> Et respondebit arrogantia Isra&#x00EB;l in facie ejus,/ et Isra&#x00EB;l et Ephraim ruent in iniquitate sua :/ ruet etiam Judas cum eis./</ab>
<ab  n="6"> In gregibus suis et in armentis suis vadent ad qu&#x00E6;rendum Dominum,/ et non invenient :/ ablatus est ab eis./</ab>
<ab  n="7"> In Dominum pr&#x00E6;varicati sunt,/ quia filios alienos genuerunt :/ nunc devorabit eos mensis, cum partibus suis./</ab>
<ab  n="8"> Clangite buccina in Gabaa,/ tuba in Rama ;/ ululate in Bethaven,/ post tergum tuum, Benjamin./</ab>
<ab  n="9"> Ephraim in desolatione erit in die correptionis ;/ in tribubus Isra&#x00EB;l ostendi fidem./</ab>
<ab  n="10"> Facti sunt principes Juda quasi assumentes terminum ;/ super eos effundam quasi aquam iram meam./</ab>
<ab  n="11"> Calumniam patiens est Ephraim, fractus judicio,/ quoniam c&#x0153;pit abire post sordes./</ab>
<ab  n="12"> Et ego quasi tinea Ephraim,/ et quasi putredo domui Juda./</ab>
<ab  n="13"> Et vidit Ephraim languorem suum,/ et Juda vinculum suum ;/ et abiit Ephraim ad Assur,/ et misit ad regem ultorem :/ et ipse non poterit sanare vos,/ nec solvere poterit a vobis vinculum./</ab>
<ab  n="14"> Quoniam ego quasi le&#x00E6;na Ephraim,/ et quasi catulus leonis domui Juda./ Ego, ego capiam, et vadam ;/ tollam, et non est qui eruat./</ab>
<ab  n="15"> Vadens revertar ad locum meum,/ donec deficiatis, et qu&#x00E6;ratis faciem meam.]</ab>
</div>
<div type="chap" n="6">
<ab  n="1"> [In tribulatione sua mane consurgent ad me :/ Venite, et revertamur ad Dominum,/</ab>
<ab  n="2"> quia ipse cepit, et sanabit nos ;/ percutiet, et curabit nos./</ab>
<ab  n="3"> Vivificabit nos post duos dies ;/ in die tertia suscitabit nos,/ et vivemus in conspectu ejus./ Sciemus, sequemurque ut cognoscamus Dominum :/ quasi diluculum pr&#x00E6;paratus est egressus ejus,/ et veniet quasi imber nobis temporaneus et serotinus terr&#x00E6;./</ab>
<ab  n="4"> Quid faciam tibi, Ephraim ?/ quid faciam tibi, Juda ?/ misericordia vestra quasi nubes matutina,/ et quasi ros mane pertransiens./</ab>
<ab  n="5"> Propter hoc dolavi in prophetis ;/ occidi eos in verbis oris mei :/ et judicia tua quasi lux egredientur./</ab>
<ab  n="6"> Quia misericordiam volui, et non sacrificium ;/ et scientiam Dei plus quam holocausta./</ab>
<ab  n="7"> Ipsi autem sicut Adam transgressi sunt pactum :/ ibi pr&#x00E6;varicati sunt in me./</ab>
<ab  n="8"> Galaad civitas operantium idolum,/ supplantata sanguine./</ab>
<ab  n="9"> Et quasi fauces virorum latronum,/ particeps sacerdotum, in via interficientium pergentes de Sichem :/ quia scelus operati sunt./</ab>
<ab  n="10"> In domo Isra&#x00EB;l vidi horrendum :/ ibi fornicationes Ephraim,/ contaminatus est Isra&#x00EB;l./</ab>
<ab  n="11"> Sed et Juda, pone messem tibi,/ cum convertero captivitatem populi mei.]</ab>
</div>
<div type="chap" n="7">
<ab  n="1"> [Cum sanare vellem Isra&#x00EB;l,/ revelata est iniquitas Ephraim,/ et malitia Samari&#x00E6;,/ quia operati sunt mendacium ;/ et fur ingressus est spolians,/ latrunculus foris./</ab>
<ab  n="2"> Et ne forte dicant in cordibus suis,/ omnem malitiam eorum me recordatum,/ nunc circumdederunt eos adinventiones su&#x00E6; :/ coram facie mea fact&#x00E6; sunt./</ab>
<ab  n="3"> In malitia sua l&#x00E6;tificaverunt regem,/ et in mendaciis suis principes./</ab>
<ab  n="4"> Omnes adulterantes,/ quasi clibanus succensus a coquente ;/ quievit paululum civitas a commistione fermenti,/ donec fermentaretur totum./</ab>
<ab  n="5"> Dies regis nostri : c&#x0153;perunt principes furere a vino ;/ extendit manum suam cum illusoribus./</ab>
<ab  n="6"> Quia applicuerunt quasi clibanum cor suum,/ cum insidiaretur eis ;/ tota nocte dormivit coquens eos :/ mane ipse succensus quasi ignis flamm&#x00E6;./</ab>
<ab  n="7"> Omnes calefacti sunt quasi clibanus,/ et devoraverunt judices suos :/ omnes reges eorum ceciderunt ;/ non est qui clamat in eis ad me./</ab>
<ab  n="8"> Ephraim in populis ipse commiscebatur ;/ Ephraim factus est subcinericius panis, qui non reversatur./</ab>
<ab  n="9"> Comederunt alieni robur ejus, et ipse nescivit ;/ sed et cani effusi sunt in eo, et ipse ignoravit./</ab>
<ab  n="10"> Et humiliabitur superbia Isra&#x00EB;l in facie ejus ;/ nec reversi sunt ad Dominum Deum suum,/ et non qu&#x00E6;sierunt eum in omnibus his./</ab>
<ab  n="11"> Et factus est Ephraim quasi columba seducta non habens cor./ &#x00C6;gyptum invocabant ; ad Assyrios abierunt./</ab>
<ab  n="12"> Et cum profecti fuerint,/ expandam super eos rete meum :/ quasi volucrem c&#x00E6;li detraham eos ;/ c&#x00E6;dam eos secundum auditionem c&#x0153;tus eorum./</ab>
<ab  n="13"> V&#x00E6; eis, quoniam recesserunt a me !/ vastabuntur, quia pr&#x00E6;varicati sunt in me,/ et ego redemi eos,/ et ipsi locuti sunt contra me mendacia./</ab>
<ab  n="14"> Et non clamaverunt ad me in corde suo,/ sed ululabant in cubilibus suis :/ super triticum et vinum ruminabant ;/ recesserunt a me./</ab>
<ab  n="15"> Et ego erudivi eos, et confortavi brachia eorum,/ et in me cogitaverunt malitiam./</ab>
<ab  n="16"> Reversi sunt ut essent absque jugo ;/ facti sunt quasi arcus dolosus :/ cadent in gladio principes eorum, a furore lingu&#x00E6; su&#x00E6;./ Ista subsannatio eorum in terra &#x00C6;gypti.]</ab>
</div>
<div type="chap" n="8">
<ab  n="1"> [In gutture tuo sit tuba/ quasi aquila super domum Domini,/ pro eo quod transgressi sunt f&#x0153;dus meum,/ et legem meam pr&#x00E6;varicati sunt./</ab>
<ab  n="2"> Me invocabunt : Deus meus,/ cognovimus te Isra&#x00EB;l./</ab>
<ab  n="3"> Projecit Isra&#x00EB;l bonum :/ inimicus persequetur eum./</ab>
<ab  n="4"> Ipsi regnaverunt, et non ex me ;/ principes exstiterunt, et non cognovi :/ argentum suum et aurum suum fecerunt sibi idola,/ ut interirent./</ab>
<ab  n="5"> Projectus est vitulus tuus, Samaria ;/ iratus est furor meus in eos./ Usquequo non poterunt emundari ?/</ab>
<ab  n="6"> Quia ex Isra&#x00EB;l et ipse est :/ artifex fecit illum, et non est deus ;/ quoniam in aranearum telas erit vitulus Samari&#x00E6;./</ab>
<ab  n="7"> Quia ventum seminabunt,/ et turbinem metent :/ culmus stans non est in eo ;/ germen non faciet farinam :/ quod etsi fecerit, alieni comedent eam./</ab>
<ab  n="8"> Devoratus est Isra&#x00EB;l ;/ nunc factus est in nationibus quasi vas immundum./</ab>
<ab  n="9"> Quia ipsi ascenderunt ad Assur,/ onager solitarius sibi ;/ Ephraim munera dederunt amatoribus./</ab>
<ab  n="10"> Sed et cum mercede conduxerint nationes,/ nunc congregabo eos,/ et quiescent paulisper ab onere regis et principum./</ab>
<ab  n="11"> Quia multiplicavit Ephraim altaria ad peccandum ;/ fact&#x00E6; sunt ei ar&#x00E6; in delictum./</ab>
<ab  n="12"> Scribam ei multiplices leges meas,/ qu&#x00E6; velut alien&#x00E6; computat&#x00E6; sunt./</ab>
<ab  n="13"> Hostias offerent,/ immolabunt carnes et comedent,/ et Dominus non suscipiet eas :/ nunc recordabitur iniquitatis eorum,/ et visitabit peccata eorum :/ ipsi in &#x00C6;gyptum convertentur./</ab>
<ab  n="14"> Et oblitus est Isra&#x00EB;l factoris sui,/ et &#x00E6;dificavit delubra ;/ et Judas multiplicavit urbes munitas ;/ et mittam ignem in civitates ejus,/ et devorabit &#x00E6;des illius.]</ab>
</div>
<div type="chap" n="9">
<ab  n="1"> [Noli l&#x00E6;tari, Isra&#x00EB;l ;/ noli exsultare sicut populi :/ quia fornicatus es a Deo tuo ;/ dilexisti mercedem super omnes areas tritici./</ab>
<ab  n="2"> Area et torcular non pascet eos,/ et vinum mentietur eis :/</ab>
<ab  n="3"> non habitabunt in terra Domini./ Reversus est Ephraim in &#x00C6;gyptum,/ et in Assyriis pollutum comedit./</ab>
<ab  n="4"> Non libabunt Domino vinum,/ et non placebunt ei./ Sacrificia eorum quasi panis lugentium ;/ omnes qui comedent eum, contaminabuntur :/ quia panis eorum anim&#x00E6; ipsorum :/ non intrabit in domum Domini./</ab>
<ab  n="5"> Quid facietis in die solemni,/ in die festivitatis Domini ?/</ab>
<ab  n="6"> Ecce enim profecti sunt a vastitate :/ &#x00C6;gyptus congregabit eos ;/ Memphis sepeliet eos :/ desiderabile argentum eorum urtica h&#x00E6;reditabit,/ lappa in tabernaculis eorum./</ab>
<ab  n="7"> Venerunt dies visitationis,/ venerunt dies retributionis./ Scitote, Isra&#x00EB;l,/ stultum prophetam,/ insanum virum spiritualem,/ propter multitudinem iniquitatis tu&#x00E6;,/ et multitudinem amenti&#x00E6;./</ab>
<ab  n="8"> Speculator Ephraim cum Deo meo,/ propheta laqueus ruin&#x00E6; factus est super omnes vias ejus ;/ insania in domo Dei ejus./</ab>
<ab  n="9"> Profunde peccaverunt, sicut in diebus Gabaa./ Recordabitur iniquitatis eorum,/ et visitabit peccata eorum./</ab>
<ab  n="10"> Quasi uvas in deserto inveni Isra&#x00EB;l,/ quasi prima poma ficulne&#x00E6; in cacumine ejus vidi patres eorum :/ ipsi autem intraverunt ad Beelphegor,/ et abalienati sunt in confusionem,/ et facti sunt abominabiles sicut ea qu&#x00E6; dilexerunt./</ab>
<ab  n="11"> Ephraim quasi avis avolavit ;/ gloria eorum a partu, et ab utero, et a conceptu./</ab>
<ab  n="12"> Quod etsi enutrierint filios suos,/ absque liberis eos faciam in hominibus ;/ sed et v&#x00E6; eis cum recessero ab eis !/</ab>
<ab  n="13"> Ephraim, ut vidi, Tyrus erat fundata in pulchritudine ;/ et Ephraim educet ad interfectorem filios suos./</ab>
<ab  n="14"> Da eis, Domine. Quid dabis eis ?/ da eis vulvam sine liberis, et ubera arentia./</ab>
<ab  n="15"> Omnes nequiti&#x00E6; eorum in Galgal,/ quia ibi exosos habui eos./ Propter malitiam adinventionum eorum,/ de domo mea ejiciam eos ;/ non addam ut diligam eos :/ omnes principes eorum recedentes./</ab>
<ab  n="16"> Percussus est Ephraim ;/ radix eorum exsiccata est :/ fructum nequaquam facient,/ quod etsi genuerint,/ interficiam amantissima uteri eorum./</ab>
<ab  n="17"> Abjiciet eos Deus meus, quia non audierunt eum,/ et erunt vagi in nationibus.]</ab>
</div>
<div type="chap" n="10">
<ab  n="1"> [Vitis frondosa Isra&#x00EB;l,/ fructus ad&#x00E6;quatus est ei :/ secundum multitudinem fructus sui multiplicavit altaria,/ juxta ubertatem terr&#x00E6; su&#x00E6; exuberavit simulacris./</ab>
<ab  n="2"> Divisum est cor eorum, nunc interibunt ;/ ipse confringet simulacra eorum,/ depopulabitur aras eorum./</ab>
<ab  n="3"> Quia nunc dicent : Non est rex nobis,/ non enim timemus Dominum ;/ et rex quid faciet nobis ?/</ab>
<ab  n="4"> Loquimini verba visionis inutilis, et ferietis f&#x0153;dus ;/ et germinabit quasi amaritudo judicium super sulcos agri./</ab>
<ab  n="5"> Vaccas Bethaven coluerunt habitatores Samari&#x00E6; ;/ quia luxit super eum populus ejus,/ et &#x00E6;ditui ejus super eum exsultaverunt/ in gloria ejus, quia migravit ab eo./</ab>
<ab  n="6"> Siquidem et ipse in Assur delatus est,/ munus regi ultori./ Confusio Ephraim capiet,/ et confundetur Isra&#x00EB;l in voluntate sua./</ab>
<ab  n="7"> Transire fecit Samaria regem suum/ quasi spumam super faciem aqu&#x00E6;./</ab>
<ab  n="8"> Et disperdentur excelsa idoli, peccatum Isra&#x00EB;l ;/ lappa et tribulus ascendet super aras eorum :/ et dicent montibus : Operite nos,/ et collibus : Cadite super nos./</ab>
<ab  n="9"> Ex diebus Gabaa peccavit Isra&#x00EB;l ;/ ibi steterunt./ Non comprehendet eos in Gabaa/ pr&#x00E6;lium super filios iniquitatis./</ab>
<ab  n="10"> Juxta desiderium meum corripiam eos :/ congregabuntur super eos populi,/ cum corripientur propter duas iniquitates suas./</ab>
<ab  n="11"> Ephraim vitula docta diligere trituram,/ et ego transivi super pulchritudinem colli ejus :/ ascendam super Ephraim,/ arabit Judas ;/ confringet sibi sulcos Jacob./</ab>
<ab  n="12"> Seminate vobis in justitia,/ et metite in ore misericordi&#x00E6;./ Innovate vobis novale ;/ tempus autem requirendi Dominum,/ cum venerit qui docebit vos justitiam./</ab>
<ab  n="13"> Arastis impietatem,/ iniquitatem messuistis :/ comedistis frugem mendacii,/ quia confisus es in viis tuis,/ in multitudine fortium tuorum./</ab>
<ab  n="14"> Consurget tumultus in populo tuo ;/ et omnes munitiones tu&#x00E6; vastabuntur,/ sicut vastatus est Salmana a domo ejus qui judicavit Baal/ in die pr&#x00E6;lii, matre super filios allisa./</ab>
<ab  n="15"> Sic fecit vobis Bethel,/ a facie maliti&#x00E6; nequitiarum vestrarum.]</ab>
</div>
<div type="chap" n="11">
<ab  n="1"> [Sicut mane transiit, pertransiit rex Isra&#x00EB;l./ Quia puer Isra&#x00EB;l, et dilexi eum ;/ et ex &#x00C6;gypto vocavi filium meum./</ab>
<ab  n="2"> Vocaverunt eos, sic abierunt a facie eorum ;/ Baalim immolabant, et simulacris sacrificabant./</ab>
<ab  n="3"> Et ego quasi nutritius Ephraim :/ portabam eos in brachiis meis,/ et nescierunt quod curarem eos./</ab>
<ab  n="4"> In funiculis Adam traham eos,/ in vinculis caritatis ;/ et ero eis quasi exaltans jugum super maxillas eorum,/ et declinavi ad eum ut vesceretur./</ab>
<ab  n="5"> Non revertetur in terram &#x00C6;gypti, et Assur ipse rex ejus,/ quoniam noluerunt converti./</ab>
<ab  n="6"> C&#x0153;pit gladius in civitatibus ejus,/ et consumet electos ejus,/ et comedet capita eorum./</ab>
<ab  n="7"> Et populus meus pendebit ad reditum meum ;/ jugum autem imponetur eis simul, quod non auferetur./</ab>
<ab  n="8"> Quomodo dabo te, Ephraim ?/ protegam te, Isra&#x00EB;l ?/ Quomodo dabo te sicut Adama,/ ponam te ut Seboim ?/ Conversum est in me cor meum,/ pariter conturbata est p&#x0153;nitudo mea./</ab>
<ab  n="9"> Non faciam furorem ir&#x00E6; me&#x00E6; ;/ non convertar ut disperdam Ephraim,/ quoniam Deus ego, et non homo ;/ in medio tui sanctus,/ et non ingrediar civitatem./</ab>
<ab  n="10"> Post Dominum ambulabunt ;/ quasi leo rugiet,/ quia ipse rugiet,/ et formidabunt filii maris./</ab>
<ab  n="11"> Et avolabunt quasi avis ex &#x00C6;gypto,/ et quasi columba de terra Assyriorum :/ et collocabo eos in domibus suis, dicit Dominus.]&#x00B6;</ab>
<ab  n="12"> [Circumdedit me in negatione Ephraim,/ et in dolo domus Isra&#x00EB;l ;/ Judas autem testis descendit cum Deo,/ et cum sanctis fidelis.]</ab>
</div>
<div type="chap" n="12">
<ab  n="1"> [Ephraim pascit ventum,/ et sequitur &#x00E6;stum ;/ tota die mendacium et vastitatem multiplicat :/ et f&#x0153;dus cum Assyriis iniit,/ et oleum in &#x00C6;gyptum ferebat./</ab>
<ab  n="2"> Judicium ergo Domini cum Juda,/ et visitatio super Jacob :/ juxta vias ejus, et juxta adinventiones ejus reddet ei./</ab>
<ab  n="3"> In utero supplantavit fratrem suum,/ et in fortitudine sua directus est cum angelo./</ab>
<ab  n="4"> Et invaluit ad angelum, et confortatus est ;/ flevit, et rogavit eum./ In Bethel invenit eum,/ et ibi locutus est nobiscum./</ab>
<ab  n="5"> Et Dominus Deus exercituum,/ Dominus memoriale ejus./</ab>
<ab  n="6"> Et tu ad Deum tuum converteris ;/ misericordiam et judicium custodi,/ et spera in Deo tuo semper./</ab>
<ab  n="7"> Chanaan, in manu ejus statera dolosa,/ calumniam dilexit./</ab>
<ab  n="8"> Et dixit Ephraim : Verumtamen dives effectus sum ;/ inveni idolum mihi :/ omnes labores mei non invenient mihi iniquitatem quam peccavi./</ab>
<ab  n="9"> Et ego Dominus Deus tuus ex terra &#x00C6;gypti :/ adhuc sedere te faciam in tabernaculis, sicut in diebus festivitatis./</ab>
<ab  n="10"> Et locutus sum super prophetas,/ et ego visionem multiplicavi,/ et in manu prophetarum assimilatus sum./</ab>
<ab  n="11"> Si Galaad idolum, ergo frustra erant in Galgal bobus immolantes ;/ nam et altaria eorum quasi acervi super sulcos agri./</ab>
<ab  n="12"> Fugit Jacob in regionem Syri&#x00E6;,/ et servivit Isra&#x00EB;l in uxorem,/ et in uxorem servavit./</ab>
<ab  n="13"> In propheta autem eduxit Dominus Isra&#x00EB;l de &#x00C6;gypto,/ et in propheta servatus est./</ab>
<ab  n="14"> Ad iracundiam me provocavit Ephraim in amaritudinibus suis :/ et sanguis ejus super eum veniet,/ et opprobrium ejus restituet ei Dominus suus.]</ab>
</div>
<div type="chap" n="13">
<ab  n="1"> [Loquente Ephraim, horror invasit Isra&#x00EB;l ;/ et deliquit in Baal, et mortuus est./</ab>
<ab  n="2"> Et nunc addiderunt ad peccandum ;/ feceruntque sibi conflatile de argento suo/ quasi similitudinem idolorum :/ factura artificum totum est :/ his ipsi dicunt : Immolate homines, vitulos adorantes./</ab>
<ab  n="3"> Idcirco erunt quasi nubes matutina,/ et sicut ros matutinus pr&#x00E6;teriens ;/ sicut pulvis turbine raptus ex area,/ et sicut fumus de fumario./</ab>
<ab  n="4"> Ego autem Dominus Deus tuus, ex terra &#x00C6;gypti ;/ et Deum absque me nescies,/ et salvator non est pr&#x00E6;ter me./</ab>
<ab  n="5"> Ego cognovi te in deserto,/ in terra solitudinis./</ab>
<ab  n="6"> Juxta pascua sua adimpleti sunt et saturati sunt ;/ et levaverunt cor suum, et obliti sunt mei./</ab>
<ab  n="7"> Et ego ero eis quasi le&#x00E6;na,/ sicut pardus in via Assyriorum./</ab>
<ab  n="8"> Occurram eis quasi ursa raptis catulis,/ et dirumpam interiora jecoris eorum,/ et consumam eos ibi quasi leo :/ bestia agri scindet eos./</ab>
<ab  n="9"> Perditio tua, Isra&#x00EB;l : tantummodo in me auxilium tuum./</ab>
<ab  n="10"> Ubi est rex tuus ?/ maxime nunc salvet te in omnibus urbibus tuis ;/ et judices tui, de quibus dixisti :/ Da mihi regem et principes./</ab>
<ab  n="11"> Dabo tibi regem in furore meo,/ et auferam in indignatione mea./</ab>
<ab  n="12"> Colligata est iniquitas Ephraim ;/ absconditum peccatum ejus./</ab>
<ab  n="13"> Dolores parturientis venient ei :/ ipse filius non sapiens :/ nunc enim non stabit in contritione filiorum./</ab>
<ab  n="14"> De manu mortis liberabo eos ;/ de morte redimam eos./ Ero mors tua, o mors !/ morsus tuus ero, inferne !/ consolatio abscondita est ab oculis meis./</ab>
<ab  n="15"> Quia ipse inter fratres dividet :/ adducet urentem ventum Dominus de deserto ascendentem,/ et siccabit venas ejus,/ et desolabit fontem ejus :/ et ipse diripiet thesaurum omnis vasis desiderabilis.]</ab>
</div>
<div type="chap" n="14">
<ab  n="1"> [Pereat Samaria, quoniam ad amaritudinem concitavit Deum suum !/ in gladio pereant,/ parvuli eorum elidantur,/ et f&#x0153;t&#x00E6; ejus discindantur !]&#x00B6;</ab>
<ab  n="2"> [Convertere, Isra&#x00EB;l, ad Dominum Deum tuum,/ quoniam corruisti in iniquitate tua./</ab>
<ab  n="3"> Tollite vobiscum verba,/ et convertimini ad Dominum ; et dicite ei :/ Omnem aufer iniquitatem, accipe bonum,/ et reddemus vitulos labiorum nostrorum./</ab>
<ab  n="4"> Assur non salvabit nos :/ super equum non ascendemus,/ nec dicemus ultra, Dii nostri opera manuum nostrarum :/ quia ejus, qui in te est, misereberis pupilli./</ab>
<ab  n="5"> Sanabo contritiones eorum ;/ diligam eos spontanee :/ quia aversus est furor meus ab eis./</ab>
<ab  n="6"> Ero quasi ros ;/ Isra&#x00EB;l germinabit sicut lilium,/ et erumpet radix ejus ut Libani./</ab>
<ab  n="7"> Ibunt rami ejus,/ et erit quasi oliva gloria ejus,/ et odor ejus ut Libani./</ab>
<ab  n="8"> Convertentur sedentes in umbra ejus ;/ vivent tritico, et germinabunt quasi vinea ;/ memoriale ejus sicut vinum Libani./</ab>
<ab  n="9"> Ephraim, quid mihi ultra idola ?/ Ego exaudiam, et dirigam eum ego ut abietem virentem ;/ ex me fructus tuus inventus est./</ab>
<ab  n="10"> Quis sapiens, et intelliget ista ? intelligens, et sciet h&#x00E6;c ?/ quia rect&#x00E6; vi&#x00E6; Domini,/ et justi ambulabunt in eis ;/ pr&#x00E6;varicatores vero corruent in eis.]</ab>
</div>
</div>

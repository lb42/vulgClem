<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus vinctus Christi Jesu, et Timotheus frater, Philemoni dilecto, et adjutori nostro,</ab>
<ab  n="2"> et Appi&#x00E6; sorori carissim&#x00E6;, et Archippo commilitoni nostro, et ecclesi&#x00E6;, qu&#x00E6; in domo tua est.</ab>
<ab  n="3"> Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="4"> Gratias ago Deo meo, semper memoriam tui faciens in orationibus meis,</ab>
<ab  n="5"> audiens caritatem tuam, et fidem, quam habes in Domino Jesu, et in omnes sanctos :</ab>
<ab  n="6"> ut communicatio fidei tu&#x00E6; evidens fiat in agnitione omnis operis boni, quod est in vobis in Christo Jesu.</ab>
<ab  n="7"> Gaudium enim magnum habui, et consolationem in caritate tua : quia viscera sanctorum requieverunt per te, frater.&#x00B6;</ab>
<ab  n="8"> Propter quod multam fiduciam habens in Christo Jesu imperandi tibi quod ad rem pertinet :</ab>
<ab  n="9"> propter caritatem magis obsecro, cum sis talis, ut Paulus senex, nunc autem et vinctus Jesu Christi :</ab>
<ab  n="10"> obsecro te pro meo filio, quem genui in vinculis, Onesimo,</ab>
<ab  n="11"> qui tibi aliquando inutilis fuit, nunc autem et mihi et tibi utilis,</ab>
<ab  n="12"> quem remisi tibi. Tu autem illum, ut mea viscera, suscipe :</ab>
<ab  n="13"> quem ego volueram mecum detinere, ut pro te mihi ministraret in vinculis Evangelii :</ab>
<ab  n="14"> sine consilio autem tuo nihil volui facere, uti ne velut ex necessitate bonum tuum esset, sed voluntarium.</ab>
<ab  n="15"> Forsitan enim ideo discessit ad horam a te, ut &#x00E6;ternum illum reciperes :</ab>
<ab  n="16"> jam non ut servum, sed pro servo carissimum fratrem, maxime mihi : quanto autem magis tibi et in carne, et in Domino ?</ab>
<ab  n="17"> Si ergo habes me socium, suscipe illum sicut me :</ab>
<ab  n="18"> si autem aliquid nocuit tibi, aut debet, hoc mihi imputa.</ab>
<ab  n="19"> Ego Paulus scripsi mea manu : ego reddam, ut non dicam tibi, quod et teipsum mihi debes :</ab>
<ab  n="20"> ita, frater. Ego te fruar in Domino : refice viscera mea in Domino.</ab>
<ab  n="21"> Confidens in obedientia tua scripsi tibi : sciens quoniam et super id, quod dico, facies.&#x00B6;</ab>
<ab  n="22"> Simul autem et para mihi hospitium : nam spero per orationes vestras donari me vobis.</ab>
<ab  n="23"> Salutat te Epaphras concaptivus meus in Christo Jesu,</ab>
<ab  n="24"> Marcus, Aristarchus, Demas, et Lucas, adjutores mei.</ab>
<ab  n="25"> Gratia Domini nostri Jesu Christi cum spiritu vestro. Amen.</ab>
</div>
</div>

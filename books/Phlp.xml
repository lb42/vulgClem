<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus.</ab>
<ab  n="2"> Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="3"> Gratias ago Deo meo in omni memoria vestri,</ab>
<ab  n="4"> semper in cunctis orationibus meis pro omnibus vobis, cum gaudio deprecationem faciens,</ab>
<ab  n="5"> super communicatione vestra in Evangelio Christi a prima die usque nunc.</ab>
<ab  n="6"> Confidens hoc ipsum, quia qui c&#x0153;pit in vobis opus bonum, perficiet usque in diem Christi Jesu :</ab>
<ab  n="7"> sicut est mihi justum hoc sentire pro omnibus vobis : eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse.</ab>
<ab  n="8"> Testis enim mihi est Deus, quomodo cupiam omnes vos in visceribus Jesu Christi.</ab>
<ab  n="9"> Et hoc oro, ut caritas vestra magis ac magis abundet in scientia, et in omni sensu :</ab>
<ab  n="10"> ut probetis potiora, ut sitis sinceri, et sine offensa in diem Christi,</ab>
<ab  n="11"> repleti fructu justiti&#x00E6; per Jesum Christum, in gloriam et laudem Dei.&#x00B6;</ab>
<ab  n="12"> Scire autem vos volo fratres, quia qu&#x00E6; circa me sunt, magis ad profectum venerunt Evangelii :</ab>
<ab  n="13"> ita ut vincula mea manifesta fierent in Christo in omni pr&#x00E6;torio, et in ceteris omnibus,</ab>
<ab  n="14"> et plures e fratribus in Domino confidentes vinculis meis, abundantius auderent sine timore verbum Dei loqui.</ab>
<ab  n="15"> Quidam quidem et propter invidiam et contentionem : quidam autem et propter bonam voluntatem Christum pr&#x00E6;dicant :</ab>
<ab  n="16"> quidam ex caritate, scientes quoniam in defensionem Evangelii positus sum.</ab>
<ab  n="17"> Quidam autem ex contentione Christum annuntiant non sincere, existimantes pressuram se suscitare vinculis meis.</ab>
<ab  n="18"> Quid enim ? Dum omni modo sive per occasionem, sive per veritatem, Christus annuntietur : et in hoc gaudeo, sed et gaudebo.</ab>
<ab  n="19"> Scio enim quia hoc mihi proveniet ad salutem, per vestram orationem, et subministrationem Spiritus Jesu Christi,</ab>
<ab  n="20"> secundum exspectationem et spem meam, quia in nullo confundar : sed in omni fiducia sicut semper, et nunc magnificabitur Christus in corpore meo, sive per vitam, sive per mortem.</ab>
<ab  n="21"> Mihi enim vivere Christus est, et mori lucrum.</ab>
<ab  n="22"> Quod si vivere in carne, hic mihi fructus operis est, et quid eligam ignoro.</ab>
<ab  n="23"> Coarctor autem e duobus : desiderium habens dissolvi, et esse cum Christo, multo magis melius :</ab>
<ab  n="24"> permanere autem in carne, necessarium propter vos.</ab>
<ab  n="25"> Et hoc confidens scio quia manebo, et permanebo omnibus vobis ad profectum vestrum, et gaudium fidei :</ab>
<ab  n="26"> ut gratulatio vestra abundet in Christo Jesu in me, per meum adventum iterum ad vos.&#x00B6;</ab>
<ab  n="27"> Tantum digne Evangelio Christi conversamini : ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii :</ab>
<ab  n="28"> et in nullo terreamini ab adversariis : qu&#x00E6; illis est causa perditionis, vobis autem salutis, et hoc a Deo :</ab>
<ab  n="29"> quia vobis donatum est pro Christo, non solum ut in eum credatis, sed ut etiam pro illo patiamini :</ab>
<ab  n="30"> idem certamen habentes, quale et vidistis in me, et nunc audistis de me.</ab>
</div>
<div type="chap" n="2">
<ab  n="1"> Si qua ergo consolatio in Christo, si quod solatium caritatis, si qua societas spiritus, si qua viscera miserationis :</ab>
<ab  n="2"> implete gaudium meum ut idem sapiatis, eamdem caritatem habentes, unanimes, idipsum sentientes,</ab>
<ab  n="3"> nihil per contentionem, neque per inanem gloriam : sed in humilitate superiores sibi invicem arbitrantes,</ab>
<ab  n="4"> non qu&#x00E6; sua sunt singuli considerantes, sed ea qu&#x00E6; aliorum.&#x00B6;</ab>
<ab  n="5"> Hoc enim sentite in vobis, quod et in Christo Jesu :</ab>
<ab  n="6"> qui cum in forma Dei esset, non rapinam arbitratus est esse se &#x00E6;qualem Deo :</ab>
<ab  n="7"> sed semetipsum exinanivit, formam servi accipiens, in similitudinem hominum factus, et habitu inventus ut homo.</ab>
<ab  n="8"> Humiliavit semetipsum factus obediens usque ad mortem, mortem autem crucis.</ab>
<ab  n="9"> Propter quod et Deus exaltavit illum, et donavit illi nomen, quod est super omne nomen :</ab>
<ab  n="10"> ut in nomine Jesu omne genu flectatur c&#x00E6;lestium, terrestrium et infernorum,</ab>
<ab  n="11"> et omnis lingua confiteatur, quia Dominus Jesus Christus in gloria est Dei Patris.&#x00B6;</ab>
<ab  n="12"> Itaque carissimi mei (sicut semper obedistis), non ut in pr&#x00E6;sentia mei tantum, sed multo magis nunc in absentia mea, cum metu et tremore vestram salutem operamini.</ab>
<ab  n="13"> Deus est enim, qui operatur in vobis et velle, et perficere pro bona voluntate.</ab>
<ab  n="14"> Omnia autem facite sine murmurationibus et h&#x00E6;sitationibus :</ab>
<ab  n="15"> ut sitis sine querela, et simplices filii Dei, sine reprehensione in medio nationis prav&#x00E6; et pervers&#x00E6; : inter quos lucetis sicut luminaria in mundo,</ab>
<ab  n="16"> verbum vit&#x00E6; continentes ad gloriam meam in die Christi, quia non in vacuum cucurri, neque in vacuum laboravi.</ab>
<ab  n="17"> Sed et si immolor supra sacrificium, et obsequium fidei vestr&#x00E6;, gaudeo, et congratulor omnibus vobis.</ab>
<ab  n="18"> Idipsum autem et vos gaudete, et congratulamini mihi.&#x00B6;</ab>
<ab  n="19"> Spero autem in Domino Jesu, Timotheum me cito mittere ad vos : ut et ego bono animo sim, cognitis qu&#x00E6; circa vos sunt.</ab>
<ab  n="20"> Neminem enim habeo tam unanimem, qui sincera affectione pro vobis sollicitus sit.</ab>
<ab  n="21"> Omnes enim qu&#x00E6; sua sunt qu&#x00E6;runt, non qu&#x00E6; sunt Jesu Christi.</ab>
<ab  n="22"> Experimentum autem ejus cognoscite, quia sicut patri filius, mecum servivit in Evangelio.</ab>
<ab  n="23"> Hunc igitur spero me mittere ad vos, mox ut videro qu&#x00E6; circa me sunt.</ab>
<ab  n="24"> Confido autem in Domino quoniam et ipse veniam ad vos cito.</ab>
<ab  n="25"> Necessarium autem existimavi Epaphroditum fratrem, et cooperatorem, et commilitonem meum, vestrum autem apostolum, et ministrum necessitatis me&#x00E6;, mittere ad vos :</ab>
<ab  n="26"> quoniam quidem omnes vos desiderabat : et m&#x0153;stus erat, propterea quod audieratis illum infirmatum.</ab>
<ab  n="27"> Nam et infirmatus est usque ad mortem : sed Deus misertus est ejus : non solum autem ejus, verum etiam et mei, ne tristitiam super tristitiam haberem.</ab>
<ab  n="28"> Festinantius ergo misi illum, ut viso eo iterum gaudeatis, et ego sine tristitia sim.</ab>
<ab  n="29"> Excipite itaque illum cum omni gaudio in Domino, et ejusmodi cum honore habetote ;</ab>
<ab  n="30"> quoniam propter opus Christi usque ad mortem accessit, tradens animam suam ut impleret id quod ex vobis deerat erga meum obsequium.</ab>
</div>
<div type="chap" n="3">
<ab  n="1"> De cetero, fratres mei, gaudete in Domino. Eadem vobis scribere, mihi quidem non pigrum, vobis autem necessarium.</ab>
<ab  n="2"> Videte canes, videte malos operarios, videte concisionem.</ab>
<ab  n="3"> Nos enim sumus circumcisio, qui spiritu servimus Deo, et gloriamur in Christo Jesu, et non in carne fiduciam habentes,</ab>
<ab  n="4"> quamquam ego habeam confidentiam et in carne. Si quis alius videtur confidere in carne, ego magis,</ab>
<ab  n="5"> circumcisus octavo die, ex genere Isra&#x00EB;l, de tribu Benjamin, Hebr&#x00E6;us ex Hebr&#x00E6;is, secundum legem pharis&#x00E6;us,</ab>
<ab  n="6"> secundum &#x00E6;mulationem persequens Ecclesiam Dei, secundum justitiam, qu&#x00E6; in lege est, conversatus sine querela.</ab>
<ab  n="7"> Sed qu&#x00E6; mihi fuerunt lucra, h&#x00E6;c arbitratus sum propter Christum detrimenta.</ab>
<ab  n="8"> Verumtamen existimo omnia detrimentum esse propter eminentem scientiam Jesu Christi Domini mei : propter quem omnia detrimentum feci, et arbitror ut stercora, ut Christum lucrifaciam,</ab>
<ab  n="9"> et inveniar in illo non habens meam justitiam, qu&#x00E6; ex lege est, sed illam, qu&#x00E6; ex fide est Christi Jesu : qu&#x00E6; ex Deo est justitia in fide,</ab>
<ab  n="10"> ad cognoscendum illum, et virtutem resurrectionis ejus, et societatem passionum illius : configuratus morti ejus :</ab>
<ab  n="11"> si quo modo occurram ad resurrectionem, qu&#x00E6; est ex mortuis :</ab>
<ab  n="12"> non quod jam acceperim, aut jam perfectus sim : sequor autem, si quomodo comprehendam in quo et comprehensus sum a Christo Jesu.</ab>
<ab  n="13"> Fratres, ego me non arbitror comprehendisse. Unum autem, qu&#x00E6; quidem retro sunt obliviscens, ad ea vero qu&#x00E6; sunt priora, extendens meipsum,</ab>
<ab  n="14"> ad destinatum persequor, ad bravium supern&#x00E6; vocationis Dei in Christo Jesu.</ab>
<ab  n="15"> Quicumque ergo perfecti sumus, hoc sentiamus : et si quid aliter sapitis, et hoc vobis Deus revelabit.</ab>
<ab  n="16"> Verumtamen ad quod pervenimus ut idem sapiamus, et in eadem permaneamus regula.</ab>
<ab  n="17"> Imitatores mei estote, fratres, et observate eos qui ita ambulant, sicut habetis formam nostram.</ab>
<ab  n="18"> Multi enim ambulant, quos s&#x00E6;pe dicebam vobis (nunc autem et flens dico) inimicos crucis Christi :</ab>
<ab  n="19"> quorum finis interitus : quorum Deus venter est : et gloria in confusione ipsorum, qui terrena sapiunt.</ab>
<ab  n="20"> Nostra autem conversatio in c&#x00E6;lis est : unde etiam Salvatorem exspectamus Dominum nostrum Jesum Christum,</ab>
<ab  n="21"> qui reformabit corpus humilitatis nostr&#x00E6;, configuratum corpori claritatis su&#x00E6;, secundum operationem, qua etiam possit subjicere sibi omnia.</ab>
</div>
<div type="chap" n="4">
<ab  n="1"> Itaque fratres mei carissimi, et desideratissimi, gaudium meum, et corona mea : sic state in Domino, carissimi.</ab>
<ab  n="2"> Evodiam rogo, et Syntychen deprecor, idipsum sapere in Domino.</ab>
<ab  n="3"> Etiam rogo et te, germane compar, adjuva illas, qu&#x00E6; mecum laboraverunt in Evangelio cum Clemente, et ceteris adjutoribus meis, quorum nomina sunt in libro vit&#x00E6;.</ab>
<ab  n="4"> Gaudete in Domino semper : iterum dico gaudete.</ab>
<ab  n="5"> Modestia vestra nota sit omnibus hominibus : Dominus prope est.</ab>
<ab  n="6"> Nihil solliciti sitis : sed in omni oratione, et obsecratione, cum gratiarum actione petitiones vestr&#x00E6; innotescant apud Deum.</ab>
<ab  n="7"> Et pax Dei, qu&#x00E6; exuperat omnem sensum, custodiat corda vestra, et intelligentias vestras in Christo Jesu.</ab>
<ab  n="8"> De cetero fratres, qu&#x00E6;cumque sunt vera, qu&#x00E6;cumque pudica, qu&#x00E6;cumque justa, qu&#x00E6;cumque sancta, qu&#x00E6;cumque amabilia, qu&#x00E6;cumque bon&#x00E6; fam&#x00E6;, siqua virtus, siqua laus disciplin&#x00E6;, h&#x00E6;c cogitate.</ab>
<ab  n="9"> Qu&#x00E6; et didicistis, et accepistis, et audistis, et vidistis in me, h&#x00E6;c agite : et Deus pacis erit vobiscum.&#x00B6;</ab>
<ab  n="10"> Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis : occupati autem eratis.</ab>
<ab  n="11"> Non quasi propter penuriam dico : ego enim didici, in quibus sum, sufficiens esse.</ab>
<ab  n="12"> Scio et humiliari, scio et abundare (ubique et in omnibus institutus sum) : et satiari, et esurire, et abundare, et penuriam pati.</ab>
<ab  n="13"> Omnia possum in eo qui me confortat.</ab>
<ab  n="14"> Verumtamen bene fecistis, communicantes tribulationi me&#x00E6;.</ab>
<ab  n="15"> Scitis autem et vos Philippenses, quod in principio Evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli :</ab>
<ab  n="16"> quia et Thessalonicam semel et bis in usum mihi misistis.</ab>
<ab  n="17"> Non quia qu&#x00E6;ro datum, sed requiro fructum abundantem in ratione vestra.</ab>
<ab  n="18"> Habeo autem omnia, et abundo : repletus sum, acceptis ab Epaphrodito qu&#x00E6; misistis odorem suavitatis, hostiam acceptam, placentem Deo.</ab>
<ab  n="19"> Deus autem meus impleat omne desiderium vestrum secundum divitias suas in gloria in Christo Jesu.</ab>
<ab  n="20"> Deo autem et Patri nostro gloria in s&#x00E6;cula s&#x00E6;culorum. Amen.&#x00B6;</ab>
<ab  n="21"> Salutate omnem sanctum in Christo Jesu.</ab>
<ab  n="22"> Salutant vos, qui mecum sunt, fratres. Salutant vos omnes sancti, maxime autem qui de C&#x00E6;saris domo sunt.</ab>
<ab  n="23"> Gratia Domini nostri Jesu Christi cum spiritu vestro. Amen.</ab>
</div>
</div>

<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus, servus Jesu Christi, vocatus Apostolus, segregatus in Evangelium Dei,</ab>
<ab  n="2"> quod ante promiserat per prophetas suos in Scripturis sanctis</ab>
<ab  n="3"> de Filio suo, qui factus est ei ex semine David secundum carnem,</ab>
<ab  n="4"> qui pr&#x00E6;destinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri :</ab>
<ab  n="5"> per quem accepimus gratiam, et apostolatum ad obediendum fidei in omnibus gentibus pro nomine ejus,</ab>
<ab  n="6"> in quibus estis et vos vocati Jesu Christi :</ab>
<ab  n="7"> omnibus qui sunt Rom&#x00E6;, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.&#x00B6;</ab>
<ab  n="8"> Primum quidem gratias ago Deo meo per Jesum Christum pro omnibus vobis : quia fides vestra annuntiatur in universo mundo.</ab>
<ab  n="9"> Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio</ab>
<ab  n="10"> semper in orationibus meis : obsecrans, si quomodo tandem aliquando prosperum iter habeam in voluntate Dei veniendi ad vos.</ab>
<ab  n="11"> Desidero enim videre vos, ut aliquid impertiar vobis grati&#x00E6; spiritualis ad confirmandos vos :</ab>
<ab  n="12"> id est, simul consolari in vobis per eam qu&#x00E6; invicem est, fidem vestram atque meam.</ab>
<ab  n="13"> Nolo autem vos ignorare fratres : quia s&#x00E6;pe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.</ab>
<ab  n="14"> Gr&#x00E6;cis ac barbaris, sapientibus, et insipientibus debitor sum :</ab>
<ab  n="15"> ita (quod in me) promptum est et vobis, qui Rom&#x00E6; estis, evangelizare.&#x00B6;</ab>
<ab  n="16"> Non enim erubesco Evangelium. Virtus enim Dei est in salutem omni credenti, Jud&#x00E6;o primum, et Gr&#x00E6;co.</ab>
<ab  n="17"> Justitia enim Dei in eo revelatur ex fide in fidem : sicut scriptum est : Justus autem ex fide vivit.&#x00B6;</ab>
<ab  n="18"> Revelatur enim ira Dei de c&#x00E6;lo super omnem impietatem, et injustitiam hominum eorum, qui veritatem Dei in injustitia detinent :</ab>
<ab  n="19"> quia quod notum est Dei, manifestum est in illis. Deus enim illis manifestavit.</ab>
<ab  n="20"> Invisibilia enim ipsius, a creatura mundi, per ea qu&#x00E6; facta sunt, intellecta, conspiciuntur : sempiterna quoque ejus virtus, et divinitas : ita ut sint inexcusabiles.</ab>
<ab  n="21"> Quia cum cognovissent Deum, non sicut Deum glorificaverunt, aut gratias egerunt : sed evanuerunt in cogitationibus suis, et obscuratum est insipiens cor eorum :</ab>
<ab  n="22"> dicentes enim se esse sapientes, stulti facti sunt.</ab>
<ab  n="23"> Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.&#x00B6;</ab>
<ab  n="24"> Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis :</ab>
<ab  n="25"> qui commutaverunt veritatem Dei in mendacium : et coluerunt, et servierunt creatur&#x00E6; potius quam Creatori, qui est benedictus in s&#x00E6;cula. Amen.</ab>
<ab  n="26"> Propterea tradidit illos Deus in passiones ignomini&#x00E6; : nam femin&#x00E6; eorum immutaverunt naturalem usum in eum usum qui est contra naturam.</ab>
<ab  n="27"> Similiter autem et masculi, relicto naturali usu femin&#x00E6;, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes.</ab>
<ab  n="28"> Et sicut non probaverunt Deum habere in notitia, tradidit illos Deus in reprobum sensum, ut faciant ea qu&#x00E6; non conveniunt,</ab>
<ab  n="29"> repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate : susurrones,</ab>
<ab  n="30"> detractores, Deo odibiles, contumeliosos, superbos, elatos, inventores malorum, parentibus non obedientes,</ab>
<ab  n="31"> insipientes, incompositos, sine affectione, absque f&#x0153;dere, sine misericordia.</ab>
<ab  n="32"> Qui cum justitiam Dei cognovissent, non intellexerunt quoniam qui talia agunt, digni sunt morte : et non solum qui ea faciunt, sed etiam qui consentiunt facientibus.</ab>
</div>
<div type="chap" n="2">
<ab  n="1"> Propter quod inexcusabilis es, o homo omnis qui judicas. In quo enim judicas alterum, teipsum condemnas : eadem enim agis qu&#x00E6; judicas.</ab>
<ab  n="2"> Scimus enim quoniam judicium Dei est secundum veritatem in eos qui talia agunt.</ab>
<ab  n="3"> Existimas autem hoc, o homo, qui judicas eos qui talia agunt, et facis ea, quia tu effugies judicium Dei ?</ab>
<ab  n="4"> an divitias bonitatis ejus, et patienti&#x00E6;, et longanimitatis contemnis ? ignoras quoniam benignitas Dei ad p&#x0153;nitentiam te adducit ?</ab>
<ab  n="5"> Secundum autem duritiam tuam, et imp&#x0153;nitens cor, thesaurizas tibi iram in die ir&#x00E6;, et revelationis justi judicii Dei,</ab>
<ab  n="6"> qui reddet unicuique secundum opera ejus :</ab>
<ab  n="7"> iis quidem qui secundum patientiam boni operis, gloriam, et honorem, et incorruptionem qu&#x00E6;runt, vitam &#x00E6;ternam :</ab>
<ab  n="8"> iis autem qui sunt ex contentione, et qui non acquiescunt veritati, credunt autem iniquitati, ira et indignatio.</ab>
<ab  n="9"> Tribulatio et angustia in omnem animam hominis operantis malum, Jud&#x00E6;i primum, et Gr&#x00E6;ci :</ab>
<ab  n="10"> gloria autem, et honor, et pax omni operanti bonum, Jud&#x00E6;o primum, et Gr&#x00E6;co :</ab>
<ab  n="11"> non enim est acceptio personarum apud Deum.&#x00B6;</ab>
<ab  n="12"> Quicumque enim sine lege peccaverunt, sine lege peribunt : et quicumque in lege peccaverunt, per legem judicabuntur.</ab>
<ab  n="13"> Non enim auditores legis justi sunt apud Deum, sed factores legis justificabuntur.</ab>
<ab  n="14"> Cum autem gentes, qu&#x00E6; legem non habent, naturaliter ea, qu&#x00E6; legis sunt, faciunt, ejusmodi legem non habentes, ipsi sibi sunt lex :</ab>
<ab  n="15"> qui ostendunt opus legis scriptum in cordibus suis, testimonium reddente illis conscientia ipsorum, et inter se invicem cogitationibus accusantibus, aut etiam defendentibus,</ab>
<ab  n="16"> in die, cum judicabit Deus occulta hominum, secundum Evangelium meum per Jesum Christum.&#x00B6;</ab>
<ab  n="17"> Si autem tu Jud&#x00E6;us cognominaris, et requiescis in lege, et gloriaris in Deo,</ab>
<ab  n="18"> et nosti voluntatem ejus, et probas utiliora, instructus per legem,</ab>
<ab  n="19"> confidis teipsum esse ducem c&#x00E6;corum, lumen eorum qui in tenebris sunt,</ab>
<ab  n="20"> eruditorem insipientium, magistrum infantium, habentem formam scienti&#x00E6;, et veritatis in lege.</ab>
<ab  n="21"> Qui ergo alium doces, teipsum non doces : qui pr&#x00E6;dicas non furandum, furaris :</ab>
<ab  n="22"> qui dicis non m&#x0153;chandum, m&#x0153;charis : qui abominaris idola, sacrilegium facis :</ab>
<ab  n="23"> qui in lege gloriaris, per pr&#x00E6;varicationem legis Deum inhonoras.</ab>
<ab  n="24"> (Nomen enim Dei per vos blasphematur inter gentes, sicut scriptum est.)&#x00B6;</ab>
<ab  n="25"> Circumcisio quidem prodest, si legem observes : si autem pr&#x00E6;varicator legis sis, circumcisio tua pr&#x00E6;putium facta est.</ab>
<ab  n="26"> Si igitur pr&#x00E6;putium justitias legis custodiat, nonne pr&#x00E6;putium illius in circumcisionem reputabitur ?</ab>
<ab  n="27"> et judicabit id quod ex natura est pr&#x00E6;putium, legem consummans, te, qui per litteram et circumcisionem pr&#x00E6;varicator legis es ?</ab>
<ab  n="28"> Non enim qui in manifesto, Jud&#x00E6;us est : neque qu&#x00E6; in manifesto, in carne, est circumcisio :</ab>
<ab  n="29"> sed qui in abscondito, Jud&#x00E6;us est : et circumcisio cordis in spiritu, non littera : cujus laus non ex hominibus, sed ex Deo est.</ab>
</div>
<div type="chap" n="3">
<ab  n="1"> Quid ergo amplius Jud&#x00E6;o est ? aut qu&#x00E6; utilitas circumcisionis ?</ab>
<ab  n="2"> Multum per omnem modum. Primum quidem quia credita sunt illis eloquia Dei.</ab>
<ab  n="3"> Quid enim si quidam illorum non crediderunt ? numquid incredulitas illorum fidem Dei evacuabit ? Absit.</ab>
<ab  n="4"> Est autem Deus verax : omnis autem homo mendax, sicut scriptum est : [Ut justificeris in sermonibus tuis :/ et vincas cum judicaris.]</ab>
<ab  n="5"> Si autem iniquitas nostra justitiam Dei commendat, quid dicemus ? Numquid iniquus est Deus, qui infert iram ?</ab>
<ab  n="6"> secundum hominem dico. Absit. Alioquin quomodo judicabit Deus hunc mundum ?</ab>
<ab  n="7"> Si enim veritas Dei in meo mendacio abundavit in gloriam ipsius : quid adhuc et ego tamquam peccator judicor ?</ab>
<ab  n="8"> et non (sicut blasphemamur, et sicut aiunt quidam nos dicere) faciamus mala ut veniant bona : quorum damnatio justa est.&#x00B6;</ab>
<ab  n="9"> Quid ergo ? pr&#x00E6;cellimus eos ? Nequaquam. Causati enim sumus Jud&#x00E6;os et Gr&#x00E6;cos omnes sub peccato esse,</ab>
<ab  n="10"> sicut scriptum est : [Quia non est justus quisquam :/</ab>
<ab  n="11"> non est intelligens, non est requirens Deum./</ab>
<ab  n="12"> Omnes declinaverunt, simul inutiles facti sunt :/ non est qui faciat bonum, non est usque ad unum./</ab>
<ab  n="13"> Sepulchrum patens est guttur eorum,/ linguis suis dolose agebant :/ venenum aspidum sub labiis eorum :/</ab>
<ab  n="14"> quorum os maledictione, et amaritudine plenum est :/</ab>
<ab  n="15"> veloces pedes eorum ad effundendum sanguinem :/</ab>
<ab  n="16"> contritio et infelicitas in viis eorum :/</ab>
<ab  n="17"> et viam pacis non cognoverunt :/</ab>
<ab  n="18"> non est timor Dei ante oculos eorum.]</ab>
<ab  n="19"> Scimus autem quoniam qu&#x00E6;cumque lex loquitur, iis, qui in lege sunt, loquitur : ut omne os obstruatur, et subditus fiat omnis mundus Deo :</ab>
<ab  n="20"> quia ex operibus legis non justificabitur omnis caro coram illo. Per legem enim cognitio peccati.&#x00B6;</ab>
<ab  n="21"> Nunc autem sine lege justitia Dei manifestata est : testificata a lege et prophetis.</ab>
<ab  n="22"> Justitia autem Dei per fidem Jesu Christi in omnes et super omnes qui credunt in eum : non enim est distinctio :</ab>
<ab  n="23"> omnes enim peccaverunt, et egent gloria Dei.</ab>
<ab  n="24"> Justificati gratis per gratiam ipsius, per redemptionem qu&#x00E6; est in Christo Jesu,</ab>
<ab  n="25"> quem proposuit Deus propitiationem per fidem in sanguine ipsius, ad ostensionem justiti&#x00E6; su&#x00E6; propter remissionem pr&#x00E6;cedentium delictorum</ab>
<ab  n="26"> in sustentatione Dei, ad ostensionem justiti&#x00E6; ejus in hoc tempore : ut sit ipse justus, et justificans eum, qui est ex fide Jesu Christi.&#x00B6;</ab>
<ab  n="27"> Ubi est ergo gloriatio tua ? Exclusa est. Per quam legem ? Factorum ? Non : sed per legem fidei.</ab>
<ab  n="28"> Arbitramur enim justificari hominem per fidem sine operibus legis.</ab>
<ab  n="29"> An Jud&#x00E6;orum Deus tantum ? nonne et gentium ? Immo et gentium :</ab>
<ab  n="30"> quoniam quidem unus est Deus, qui justificat circumcisionem ex fide, et pr&#x00E6;putium per fidem.</ab>
<ab  n="31"> Legem ergo destruimus per fidem ? Absit : sed legem statuimus.</ab>
</div>
<div type="chap" n="4">
<ab  n="1"> Quid ergo dicemus invenisse Abraham patrem nostrum secundum carnem ?</ab>
<ab  n="2"> Si enim Abraham ex operibus justificatus est, habet gloriam, sed non apud Deum.</ab>
<ab  n="3"> Quid enim dicit Scriptura ? Credidit Abraham Deo, et reputatum est illi ad justitiam.</ab>
<ab  n="4"> Ei autem qui operatur, merces non imputatur secundum gratiam, sed secundum debitum.</ab>
<ab  n="5"> Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum grati&#x00E6; Dei.</ab>
<ab  n="6"> Sicut et David dicit beatitudinem hominis, cui Deus accepto fert justitiam sine operibus :</ab>
<ab  n="7"> [Beati, quorum remiss&#x00E6; sunt iniquitates,/ et quorum tecta sunt peccata./</ab>
<ab  n="8"> Beatus vir, cui non imputavit Dominus peccatum.]</ab>
<ab  n="9"> Beatitudo ergo h&#x00E6;c in circumcisione tantum manet, an etiam in pr&#x00E6;putio ? Dicimus enim quia reputata est Abrah&#x00E6; fides ad justitiam.</ab>
<ab  n="10"> Quomodo ergo reputata est ? in circumcisione, an in pr&#x00E6;putio ? Non in circumcisione, sed in pr&#x00E6;putio.</ab>
<ab  n="11"> Et signum accepit circumcisionis, signaculum justiti&#x00E6; fidei, qu&#x00E6; est in pr&#x00E6;putio : ut sit pater omnium credentium per pr&#x00E6;putium, ut reputetur et illis ad justitiam :</ab>
<ab  n="12"> et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, qu&#x00E6; est in pr&#x00E6;putio patris nostri Abrah&#x00E6;.&#x00B6;</ab>
<ab  n="13"> Non enim per legem promissio Abrah&#x00E6;, aut semini ejus ut h&#x00E6;res esset mundi : sed per justitiam fidei.</ab>
<ab  n="14"> Si enim qui ex lege, h&#x00E6;redes sunt : exinanita est fides, abolita est promissio.</ab>
<ab  n="15"> Lex enim iram operatur. Ubi enim non est lex, nec pr&#x00E6;varicatio.</ab>
<ab  n="16"> Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrah&#x00E6;, qui pater est omnium nostrum</ab>
<ab  n="17"> (sicut scriptum est : Quia patrem multarum gentium posui te) ante Deum, cui credidit, qui vivificat mortuos, et vocat ea qu&#x00E6; non sunt, tamquam ea qu&#x00E6; sunt :</ab>
<ab  n="18"> qui contra spem in spem credidit, ut fieret pater multarum gentium secundum quod dictum est ei : Sic erit semen tuum.</ab>
<ab  n="19"> Et non infirmatus est fide, nec consideravit corpus suum emortuum, cum jam fere centum esset annorum, et emortuam vulvam Sar&#x00E6;.</ab>
<ab  n="20"> In repromissione etiam Dei non h&#x00E6;sitavit diffidentia, sed confortatus est fide, dans gloriam Deo :</ab>
<ab  n="21"> plenissime sciens, quia qu&#x00E6;cumque promisit, potens est et facere.</ab>
<ab  n="22"> Ideo et reputatum est illi ad justitiam.</ab>
<ab  n="23"> Non est autem scriptum tantum propter ipsum quia reputatum est illi ad justitiam :</ab>
<ab  n="24"> sed et propter nos, quibus reputabitur credentibus in eum, qui suscitavit Jesum Christum Dominum nostrum a mortuis,</ab>
<ab  n="25"> qui traditus est propter delicta nostra, et resurrexit propter justificationem nostram.</ab>
</div>
<div type="chap" n="5">
<ab  n="1"> Justificati ergo ex fide, pacem habeamus ad Deum per Dominum nostrum Jesum Christum :</ab>
<ab  n="2"> per quem et habemus accessum per fidem in gratiam istam, in qua stamus, et gloriamur in spe glori&#x00E6; filiorum Dei.</ab>
<ab  n="3"> Non solum autem, sed et gloriamur in tribulationibus : scientes quod tribulatio patientiam operatur :</ab>
<ab  n="4"> patientia autem probationem, probatio vero spem,</ab>
<ab  n="5"> spes autem non confundit : quia caritas Dei diffusa est in cordibus nostris per Spiritum Sanctum, qui datus est nobis.</ab>
<ab  n="6"> Ut quid enim Christus, cum adhuc infirmi essemus, secundum tempus, pro impiis mortuus est ?</ab>
<ab  n="7"> vix enim pro justo quis moritur : nam pro bono forsitan quis audeat mori.</ab>
<ab  n="8"> Commendat autem caritatem suam Deus in nobis : quoniam cum adhuc peccatores essemus, secundum tempus,</ab>
<ab  n="9"> Christus pro nobis mortuus est : multo igitur magis nunc justificati in sanguine ipsius, salvi erimus ab ira per ipsum.</ab>
<ab  n="10"> Si enim cum inimici essemus, reconciliati sumus Deo per mortem filii ejus : multo magis reconciliati, salvi erimus in vita ipsius.</ab>
<ab  n="11"> Non solum autem : sed et gloriamur in Deo per Dominum nostrum Jesum Christum, per quem nunc reconciliationem accepimus.&#x00B6;</ab>
<ab  n="12"> Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.</ab>
<ab  n="13"> Usque ad legem enim peccatum erat in mundo : peccatum autem non imputabatur, cum lex non esset.</ab>
<ab  n="14"> Sed regnavit mors ab Adam usque ad Moysen etiam in eos qui non peccaverunt in similitudinem pr&#x00E6;varicationis Ad&#x00E6;, qui est forma futuri.</ab>
<ab  n="15"> Sed non sicut delictum, ita et donum : si enim unius delicto multi mortui sunt : multo magis gratia Dei et donum in gratia unius hominis Jesu Christi in plures abundavit.</ab>
<ab  n="16"> Et non sicut per unum peccatum, ita et donum. Nam judicium quidem ex uno in condemnationem : gratia autem ex multis delictis in justificationem.</ab>
<ab  n="17"> Si enim unius delicto mors regnavit per unum : multo magis abundantiam grati&#x00E6;, et donationis, et justiti&#x00E6; accipientes, in vita regnabunt per unum Jesum Christum.</ab>
<ab  n="18"> Igitur sicut per unius delictum in omnes homines in condemnationem : sic et per unius justitiam in omnes homines in justificationem vit&#x00E6;.</ab>
<ab  n="19"> Sicut enim per inobedientiam unius hominis, peccatores constituti sunt multi : ita et per unius obeditionem, justi constituentur multi.</ab>
<ab  n="20"> Lex autem subintravit ut abundaret delictum. Ubi autem abundavit delictum, superabundavit gratia :</ab>
<ab  n="21"> ut sicut regnavit peccatum in mortem : ita et gratia regnet per justitiam in vitam &#x00E6;ternam, per Jesum Christum Dominum nostrum.</ab>
</div>
<div type="chap" n="6">
<ab  n="1"> Quid ergo dicemus ? permanebimus in peccato ut gratia abundet ?</ab>
<ab  n="2"> Absit. Qui enim mortui sumus peccato, quomodo adhuc vivemus in illo ?</ab>
<ab  n="3"> an ignoratis quia quicumque baptizati sumus in Christo Jesu, in morte ipsius baptizati sumus ?</ab>
<ab  n="4"> Consepulti enim sumus cum illo per baptismum in mortem : ut quomodo Christus surrexit a mortuis per gloriam Patris, ita et nos in novitate vit&#x00E6; ambulemus.</ab>
<ab  n="5"> Si enim complantati facti sumus similitudini mortis ejus : simul et resurrectionis erimus.</ab>
<ab  n="6"> Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato.</ab>
<ab  n="7"> Qui enim mortuus est, justificatus est a peccato.</ab>
<ab  n="8"> Si autem mortui sumus cum Christo, credimus quia simul etiam vivemus cum Christo,</ab>
<ab  n="9"> scientes quod Christus resurgens ex mortuis jam non moritur : mors illi ultra non dominabitur.</ab>
<ab  n="10"> Quod enim mortuus est peccato, mortuus est semel : quod autem vivit, vivit Deo.</ab>
<ab  n="11"> Ita et vos existimate vos mortuos quidem esse peccato, viventes autem Deo, in Christo Jesu Domino nostro.&#x00B6;</ab>
<ab  n="12"> Non ergo regnet peccatum in vestro mortali corpore ut obediatis concupiscentiis ejus.</ab>
<ab  n="13"> Sed neque exhibeatis membra vestra arma iniquitatis peccato : sed exhibete vos Deo, tamquam ex mortuis viventes : et membra vestra arma justiti&#x00E6; Deo.</ab>
<ab  n="14"> Peccatum enim vobis non dominabitur : non enim sub lege estis, sed sub gratia.</ab>
<ab  n="15"> Quid ergo ? peccabimus, quoniam non sumus sub lege, sed sub gratia ? Absit.</ab>
<ab  n="16"> Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam ?</ab>
<ab  n="17"> Gratias autem Deo quod fuistis servi peccati, obedistis autem ex corde in eam formam doctrin&#x00E6;, in quam traditi estis.</ab>
<ab  n="18"> Liberati autem a peccato, servi facti estis justiti&#x00E6;.</ab>
<ab  n="19"> Humanum dico, propter infirmitatem carnis vestr&#x00E6; : sicut enim exhibuistis membra vestra servire immunditi&#x00E6;, et iniquitati ad iniquitatem, ita nunc exhibete membra vestra servire justiti&#x00E6; in sanctificationem.</ab>
<ab  n="20"> Cum enim servi essetis peccati, liberi fuistis justiti&#x00E6;.</ab>
<ab  n="21"> Quem ergo fructum habuistis tunc in illis, in quibus nunc erubescitis ? nam finis illorum mors est.</ab>
<ab  n="22"> Nunc vero liberati a peccato, servi autem facti Deo, habetis fructum vestrum in sanctificationem, finem vero vitam &#x00E6;ternam.</ab>
<ab  n="23"> Stipendia enim peccati, mors. Gratia autem Dei, vita &#x00E6;terna, in Christo Jesu Domino nostro.</ab>
</div>
<div type="chap" n="7">
<ab  n="1"> An ignoratis, fratres (scientibus enim legem loquor), quia lex in homine dominatur quanto tempore vivit ?</ab>
<ab  n="2"> Nam qu&#x00E6; sub viro est mulier, vivente viro, alligata est legi : si autem mortuus fuerit vir ejus, soluta est a lege viri.</ab>
<ab  n="3"> Igitur, vivente viro, vocabitur adultera si fuerit cum alio viro : si autem mortuus fuerit vir ejus, liberata est a lege viri, ut non sit adultera si fuerit cum alio viro.</ab>
<ab  n="4"> Itaque fratres mei, et vos mortificati estis legi per corpus Christi : ut sitis alterius, qui ex mortuis resurrexit, ut fructificemus Deo.</ab>
<ab  n="5"> Cum enim essemus in carne, passiones peccatorum, qu&#x00E6; per legem erant, operabantur in membris nostris, ut fructificarent morti.</ab>
<ab  n="6"> Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litter&#x00E6;.&#x00B6;</ab>
<ab  n="7"> Quid ergo dicemus ? lex peccatum est ? Absit. Sed peccatum non cognovi, nisi per legem : nam concupiscentiam nesciebam, nisi lex diceret : Non concupisces.</ab>
<ab  n="8"> Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat.</ab>
<ab  n="9"> Ego autem vivebam sine lege aliquando : sed cum venisset mandatum, peccatum revixit.</ab>
<ab  n="10"> Ego autem mortuus sum : et inventum est mihi mandatum, quod erat ad vitam, hoc esse ad mortem.</ab>
<ab  n="11"> Nam peccatum occasione accepta per mandatum, seduxit me, et per illud occidit.</ab>
<ab  n="12"> Itaque lex quidem sancta, et mandatum sanctum, et justum, et bonum.&#x00B6;</ab>
<ab  n="13"> Quod ergo bonum est, mihi factum est mors ? Absit. Sed peccatum, ut appareat peccatum, per bonum operatum est mihi mortem : ut fiat supra modum peccans peccatum per mandatum.</ab>
<ab  n="14"> Scimus enim quia lex spiritualis est : ego autem carnalis sum, venundatus sub peccato.</ab>
<ab  n="15"> Quod enim operor, non intelligo : non enim quod volo bonum, hoc ago : sed quod odi malum, illud facio.</ab>
<ab  n="16"> Si autem quod nolo, illud facio : consentio legi, quoniam bona est.</ab>
<ab  n="17"> Nunc autem jam non ego operor illud, sed quod habitat in me peccatum.</ab>
<ab  n="18"> Scio enim quia non habitat in me, hoc est in carne mea, bonum. Nam velle, adjacet mihi : perficere autem bonum, non invenio.</ab>
<ab  n="19"> Non enim quod volo bonum, hoc facio : sed quod nolo malum, hoc ago.</ab>
<ab  n="20"> Si autem quod nolo, illud facio : jam non ego operor illud, sed quod habitat in me, peccatum.</ab>
<ab  n="21"> Invenio igitur legem, volenti mihi facere bonum, quoniam mihi malum adjacet :</ab>
<ab  n="22"> condelector enim legi Dei secundum interiorem hominem :</ab>
<ab  n="23"> video autem aliam legem in membris meis, repugnantem legi mentis me&#x00E6;, et captivantem me in lege peccati, qu&#x00E6; est in membris meis.</ab>
<ab  n="24"> Infelix ego homo, quis me liberabit de corpore mortis hujus ?</ab>
<ab  n="25"> gratia Dei per Jesum Christum Dominum nostrum. Igitur ego ipse mente servio legi Dei : carne autem, legi peccati.</ab>
</div>
<div type="chap" n="8">
<ab  n="1"> Nihil ergo nunc damnationis est iis qui sunt in Christo Jesu : qui non secundum carnem ambulant.</ab>
<ab  n="2"> Lex enim spiritus vit&#x00E6; in Christo Jesu liberavit me a lege peccati et mortis.</ab>
<ab  n="3"> Nam quod impossibile erat legi, in quo infirmabatur per carnem : Deus Filium suum mittens in similitudinem carnis peccati et de peccato, damnavit peccatum in carne,</ab>
<ab  n="4"> ut justificatio legis impleretur in nobis, qui non secundum carnem ambulamus, sed secundum spiritum.</ab>
<ab  n="5"> Qui enim secundum carnem sunt, qu&#x00E6; carnis sunt, sapiunt : qui vero secundum spiritum sunt, qu&#x00E6; sunt spiritus, sentiunt.</ab>
<ab  n="6"> Nam prudentia carnis, mors est : prudentia autem spiritus, vita et pax :</ab>
<ab  n="7"> quoniam sapientia carnis inimica est Deo : legi enim Dei non est subjecta, nec enim potest.</ab>
<ab  n="8"> Qui autem in carne sunt, Deo placere non possunt.</ab>
<ab  n="9"> Vos autem in carne non estis, sed in spiritu : si tamen Spiritus Dei habitat in vobis. Si quis autem Spiritum Christi non habet, hic non est ejus.</ab>
<ab  n="10"> Si autem Christus in vobis est, corpus quidem mortuum est propter peccatum, spiritus vero vivit propter justificationem.</ab>
<ab  n="11"> Quod si Spiritus ejus, qui suscitavit Jesum a mortuis, habitat in vobis : qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis.</ab>
<ab  n="12"> Ergo fratres, debitores sumus non carni, ut secundum carnem vivamus.</ab>
<ab  n="13"> Si enim secundum carnem vixeritis, moriemini : si autem spiritu facta carnis mortificaveritis, vivetis.&#x00B6;</ab>
<ab  n="14"> Quicumque enim Spiritu Dei aguntur, ii sunt filii Dei.</ab>
<ab  n="15"> Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus : Abba (Pater).</ab>
<ab  n="16"> Ipse enim Spiritus testimonium reddit spiritui nostro quod sumus filii Dei.</ab>
<ab  n="17"> Si autem filii, et h&#x00E6;redes : h&#x00E6;redes, quidem Dei, coh&#x00E6;redes autem Christi : si tamen compatimur ut et conglorificemur.&#x00B6;</ab>
<ab  n="18"> Existimo enim quod non sunt condign&#x00E6; passiones hujus temporis ad futuram gloriam, qu&#x00E6; revelabitur in nobis.</ab>
<ab  n="19"> Nam exspectatio creatur&#x00E6; revelationem filiorum Dei exspectat.</ab>
<ab  n="20"> Vanitati enim creatura subjecta est non volens, sed propter eum, qui subjecit eam in spe :</ab>
<ab  n="21"> quia et ipsa creatura liberabitur a servitute corruptionis in libertatem glori&#x00E6; filiorum Dei.</ab>
<ab  n="22"> Scimus enim quod omnis creatura ingemiscit, et parturit usque adhuc.</ab>
<ab  n="23"> Non solum autem illa, sed et nos ipsi primitias spiritus habentes : et ipsi intra nos gemimus adoptionem filiorum Dei exspectantes, redemptionem corporis nostri.</ab>
<ab  n="24"> Spe enim salvi facti sumus. Spes autem, qu&#x00E6; videtur, non est spes : nam quod videt quis, quid sperat ?</ab>
<ab  n="25"> Si autem quod non videmus, speramus : per patientiam exspectamus.&#x00B6;</ab>
<ab  n="26"> Similiter autem et Spiritus adjuvat infirmitatem nostram : nam quid oremus, sicut oportet, nescimus : sed ipse Spiritus postulat pro nobis gemitibus inenarrabilibus.</ab>
<ab  n="27"> Qui autem scrutatur corda, scit quid desideret Spiritus : quia secundum Deum postulat pro sanctis.&#x00B6;</ab>
<ab  n="28"> Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti.</ab>
<ab  n="29"> Nam quos pr&#x00E6;scivit, et pr&#x00E6;destinavit conformes fieri imaginis Filii sui, ut sit ipse primogenitus in multis fratribus.</ab>
<ab  n="30"> Quos autem pr&#x00E6;destinavit, hos et vocavit : et quos vocavit, hos et justificavit : quos autem justificavit, illos et glorificavit.</ab>
<ab  n="31"> Quid ergo dicemus ad h&#x00E6;c ? si Deus pro nobis, quis contra nos ?</ab>
<ab  n="32"> Qui etiam proprio Filio suo non pepercit, sed pro nobis omnibus tradidit illum : quomodo non etiam cum illo omnia nobis donavit ?</ab>
<ab  n="33"> Quis accusabit adversus electos Dei ? Deus qui justificat,</ab>
<ab  n="34"> quis est qui condemnet ? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis.</ab>
<ab  n="35"> Quis ergo nos separabit a caritate Christi ? tribulatio ? an angustia ? an fames ? an nuditas ? an periculum ? an persecutio ? an gladius ?</ab>
<ab  n="36"> (Sicut scriptum est : [Quia propter te mortificamur tota die :/ &#x00E6;stimati sumus sicut oves occisionis.)]</ab>
<ab  n="37"> Sed in his omnibus superamus propter eum qui dilexit nos.</ab>
<ab  n="38"> Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo,</ab>
<ab  n="39"> neque altitudo, neque profundum, neque creatura alia poterit nos separare a caritate Dei, qu&#x00E6; est in Christo Jesu Domino nostro.</ab>
</div>
<div type="chap" n="9">
<ab  n="1"> Veritatem dico in Christo, non mentior : testimonium mihi perhibente conscientia mea in Spiritu Sancto :</ab>
<ab  n="2"> quoniam tristitia mihi magna est, et continuus dolor cordi meo.</ab>
<ab  n="3"> Optabam enim ego ipse anathema esse a Christo pro fratribus meis, qui sunt cognati mei secundum carnem,</ab>
<ab  n="4"> qui sunt Isra&#x00EB;lit&#x00E6;, quorum adoptio est filiorum, et gloria, et testamentum, et legislatio, et obsequium, et promissa :</ab>
<ab  n="5"> quorum patres, et ex quibus est Christus secundum carnem, qui est super omnia Deus benedictus in s&#x00E6;cula. Amen.</ab>
<ab  n="6"> Non autem quod exciderit verbum Dei. Non enim omnes qui ex Isra&#x00EB;l sunt, ii sunt Isra&#x00EB;lit&#x00E6; :</ab>
<ab  n="7"> neque qui semen sunt Abrah&#x00E6;, omnes filii : sed in Isaac vocabitur tibi semen :</ab>
<ab  n="8"> id est, non qui filii carnis, hi filii Dei : sed qui filii sunt promissionis, &#x00E6;stimantur in semine.</ab>
<ab  n="9"> Promissionis enim verbum hoc est : Secundum hoc tempus veniam : et erit Sar&#x00E6; filius.</ab>
<ab  n="10"> Non solum autem illa : sed et Rebecca ex uno concubitu habens, Isaac patris nostri.</ab>
<ab  n="11"> Cum enim nondum nati fuissent, aut aliquid boni egissent, aut mali (ut secundum electionem propositum Dei maneret),</ab>
<ab  n="12"> non ex operibus, sed ex vocante dictum est ei quia major serviet minori,</ab>
<ab  n="13"> sicut scriptum est : Jacob dilexi, Esau autem odio habui.&#x00B6;</ab>
<ab  n="14"> Quid ergo dicemus ? numquid iniquitas apud Deum ? Absit.</ab>
<ab  n="15"> Moysi enim dicit : Miserebor cujus misereor : et misericordiam pr&#x00E6;stabo cujus miserebor.</ab>
<ab  n="16"> Igitur non volentis, neque currentis, sed miserentis est Dei.</ab>
<ab  n="17"> Dicit enim Scriptura Pharaoni : Quia in hoc ipsum excitavi te, ut ostendam in te virtutem meam : et ut annuntietur nomen meum in universa terra.</ab>
<ab  n="18"> Ergo cujus vult miseretur, et quem vult indurat.</ab>
<ab  n="19"> Dicis itaque mihi : Quid adhuc queritur ? voluntati enim ejus quis resistit ?</ab>
<ab  n="20"> O homo, tu quis es, qui respondeas Deo ? numquid dicit figmentum ei qui se finxit : Quid me fecisti sic ?</ab>
<ab  n="21"> an non habet potestatem figulus luti ex eadem massa facere aliud quidem vas in honorem, aliud vero in contumeliam ?</ab>
<ab  n="22"> Quod si Deus volens ostendere iram, et notum facere potentiam suam, sustinuit in multa patientia vasa ir&#x00E6;, apta in interitum,</ab>
<ab  n="23"> ut ostenderet divitias glori&#x00E6; su&#x00E6; in vasa misericordi&#x00E6;, qu&#x00E6; pr&#x00E6;paravit in gloriam.</ab>
<ab  n="24"> Quos et vocavit nos non solum ex Jud&#x00E6;is, sed etiam in gentibus,</ab>
<ab  n="25"> sicut in Osee dicit : Vocabo non plebem meam, plebem meam : et non dilectam, dilectam : et non misericordiam consecutam, misericordiam consecutam.</ab>
<ab  n="26"> Et erit : in loco, ubi dictum est eis : Non plebs mea vos : ibi vocabuntur filii Dei vivi.</ab>
<ab  n="27"> Isaias autem clamat pro Isra&#x00EB;l : Si fuerit numerus filiorum Isra&#x00EB;l tamquam arena maris, reliqui&#x00E6; salv&#x00E6; fient.</ab>
<ab  n="28"> Verbum enim consummans, et abbrevians in &#x00E6;quitate : quia verbum breviatum faciet Dominus super terram :</ab>
<ab  n="29"> et sicut pr&#x00E6;dixit Isaias : Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus.&#x00B6;</ab>
<ab  n="30"> Quid ergo dicemus ? Quod gentes, qu&#x00E6; non sectabantur justitiam, apprehenderunt justitiam : justitiam autem, qu&#x00E6; ex fide est.</ab>
<ab  n="31"> Isra&#x00EB;l vero sectando legem justiti&#x00E6;, in legem justiti&#x00E6; non pervenit.</ab>
<ab  n="32"> Quare ? Quia non ex fide, sed quasi ex operibus : offenderunt enim in lapidem offensionis,</ab>
<ab  n="33"> sicut scriptum est : Ecce pono in Sion lapidem offensionis, et petram scandali : et omnis qui credit in eum, non confundetur.</ab>
</div>
<div type="chap" n="10">
<ab  n="1"> Fratres, voluntas quidem cordis mei, et obsecratio ad Deum, fit pro illis in salutem.</ab>
<ab  n="2"> Testimonium enim perhibeo illis quod &#x00E6;mulationem Dei habent, sed non secundum scientiam.</ab>
<ab  n="3"> Ignorantes enim justitiam Dei, et suam qu&#x00E6;rentes statuere, justiti&#x00E6; Dei non sunt subjecti.</ab>
<ab  n="4"> Finis enim legis, Christus, ad justitiam omni credenti.&#x00B6;</ab>
<ab  n="5"> Moyses enim scripsit, quoniam justitiam, qu&#x00E6; ex lege est, qui fecerit homo, vivet in ea.</ab>
<ab  n="6"> Qu&#x00E6; autem ex fide est justitia, sic dicit : Ne dixeris in corde tuo : Quis ascendet in c&#x00E6;lum ? id est, Christum deducere :</ab>
<ab  n="7"> aut, Quis descendet in abyssum ? hoc est, Christum a mortuis revocare.</ab>
<ab  n="8"> Sed quid dicit Scriptura ? Prope est verbum in ore tuo, et in corde tuo : hoc est verbum fidei, quod pr&#x00E6;dicamus.</ab>
<ab  n="9"> Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris.</ab>
<ab  n="10"> Corde enim creditur ad justitiam : ore autem confessio fit ad salutem.</ab>
<ab  n="11"> Dicit enim Scriptura : Omnis qui credit in illum, non confundetur.</ab>
<ab  n="12"> Non enim est distinctio Jud&#x00E6;i et Gr&#x00E6;ci : nam idem Dominus omnium, dives in omnes qui invocant illum.</ab>
<ab  n="13"> Omnis enim quicumque invocaverit nomen Domini, salvus erit.&#x00B6;</ab>
<ab  n="14"> Quomodo ergo invocabunt, in quem non crediderunt ? aut quomodo credent ei, quem non audierunt ? quomodo autem audient sine pr&#x00E6;dicante ?</ab>
<ab  n="15"> quomodo vero pr&#x00E6;dicabunt nisi mittantur ? sicut scriptum est : Quam speciosi pedes evangelizantium pacem, evangelizantium bona !</ab>
<ab  n="16"> Sed non omnes obediunt Evangelio. Isaias enim dicit : Domine, quis credidit auditui nostro ?</ab>
<ab  n="17"> Ergo fides ex auditu, auditus autem per verbum Christi.</ab>
<ab  n="18"> Sed dico : Numquid non audierunt ? Et quidem in omnem terram exivit sonus eorum, et in fines orbis terr&#x00E6; verba eorum.</ab>
<ab  n="19"> Sed dico : Numquid Isra&#x00EB;l non cognovit ? Primus Moyses dicit : Ego ad &#x00E6;mulationem vos adducam in non gentem : in gentem insipientem, in iram vos mittam.</ab>
<ab  n="20"> Isaias autem audet, et dicit : Inventus sum a non qu&#x00E6;rentibus me : palam apparui iis qui me non interrogabant.</ab>
<ab  n="21"> Ad Isra&#x00EB;l autem dicit : Tota die expandi manus meas ad populum non credentem, et contradicentem.</ab>
</div>
<div type="chap" n="11">
<ab  n="1"> Dico ergo : Numquid Deus repulit populum suum ? Absit. Nam et ego Isra&#x00EB;lita sum ex semine Abraham, de tribu Benjamin :</ab>
<ab  n="2"> non repulit Deus plebem suam, quam pr&#x00E6;scivit. An nescitis in Elia quid dicit Scriptura ? quemadmodum interpellat Deum adversum Isra&#x00EB;l :</ab>
<ab  n="3"> Domine, prophetas tuos occiderunt, altaria tua suffoderunt : et ego relictus sum solus, et qu&#x00E6;runt animam meam.</ab>
<ab  n="4"> Sed quid dicit illi divinum responsum ? Reliqui mihi septem millia virorum, qui non curvaverunt genua ante Baal.</ab>
<ab  n="5"> Sic ergo et in hoc tempore reliqui&#x00E6; secundum electionem grati&#x00E6; salv&#x00E6; fact&#x00E6; sunt.</ab>
<ab  n="6"> Si autem gratia, jam non ex operibus : alioquin gratia jam non est gratia.</ab>
<ab  n="7"> Quid ergo ? Quod qu&#x00E6;rebat Isra&#x00EB;l, hoc non est consecutus : electio autem consecuta est : ceteri vero exc&#x00E6;cati sunt :</ab>
<ab  n="8"> sicut scriptum est : Dedit illis Deus spiritum compunctionis : oculos ut non videant, et aures ut non audiant, usque in hodiernum diem.</ab>
<ab  n="9"> Et David dicit : Fiat mensa eorum in laqueum, et in captionem, et in scandalum, et in retributionem illis.</ab>
<ab  n="10"> Obscurentur oculi eorum ne videant : et dorsum eorum semper incurva.&#x00B6;</ab>
<ab  n="11"> Dico ergo : Numquid sic offenderunt ut caderent ? Absit. Sed illorum delicto, salus est gentibus ut illos &#x00E6;mulentur.</ab>
<ab  n="12"> Quod si delictum illorum diviti&#x00E6; sunt mundi, et diminutio eorum diviti&#x00E6; gentium : quanto magis plenitudo eorum ?</ab>
<ab  n="13"> Vobis enim dico gentibus : Quamdiu quidem ego sum gentium Apostolus, ministerium meum honorificabo,</ab>
<ab  n="14"> si quomodo ad &#x00E6;mulandum provocem carnem meam, et salvos faciam aliquos ex illis.</ab>
<ab  n="15"> Si enim amissio eorum, reconciliatio est mundi : qu&#x00E6; assumptio, nisi vita ex mortuis ?</ab>
<ab  n="16"> Quod si delibatio sancta est, et massa : et si radix sancta, et rami.</ab>
<ab  n="17"> Quod si aliqui ex ramis fracti sunt, tu autem cum oleaster esses, insertus es in illis, et socius radicis, et pinguedinis oliv&#x00E6; factus es,</ab>
<ab  n="18"> noli gloriari adversus ramos. Quod si gloriaris : non tu radicem portas, sed radix te.</ab>
<ab  n="19"> Dices ergo : Fracti sunt rami ut ego inserar.</ab>
<ab  n="20"> Bene : propter incredulitatem fracti sunt. Tu autem fide stas : noli altum sapere, sed time.</ab>
<ab  n="21"> Si enim Deus naturalibus ramis non pepercit : ne forte nec tibi parcat.</ab>
<ab  n="22"> Vide ergo bonitatem, et severitatem Dei : in eos quidem qui ceciderunt, severitatem : in te autem bonitatem Dei, si permanseris in bonitate, alioquin et tu excideris.</ab>
<ab  n="23"> Sed et illi, si non permanserint in incredulitate, inserentur : potens est enim Deus iterum inserere illos.</ab>
<ab  n="24"> Nam si tu ex naturali excisus es oleastro, et contra naturam insertus es in bonam olivam : quanto magis ii qui secundum naturam inserentur su&#x00E6; oliv&#x00E6; ?&#x00B6;</ab>
<ab  n="25"> Nolo enim vos ignorare, fratres, mysterium hoc (ut non sitis vobis ipsis sapientes), quia c&#x00E6;citas ex parte contigit in Isra&#x00EB;l, donec plenitudo gentium intraret,</ab>
<ab  n="26"> et sic omnis Isra&#x00EB;l salvus fieret, sicut scriptum est : Veniet ex Sion, qui eripiat, et avertat impietatem a Jacob.</ab>
<ab  n="27"> Et hoc illis a me testamentum : cum abstulero peccata eorum.</ab>
<ab  n="28"> Secundum Evangelium quidem, inimici propter vos : secundum electionem autem, carissimi propter patres.</ab>
<ab  n="29"> Sine p&#x0153;nitentia enim sunt dona et vocatio Dei.</ab>
<ab  n="30"> Sicut enim aliquando et vos non credidistis Deo, nunc autem misericordiam consecuti estis propter incredulitatem illorum :</ab>
<ab  n="31"> ita et isti nunc non crediderunt in vestram misericordiam : ut et ipsi misericordiam consequantur.</ab>
<ab  n="32"> Conclusit enim Deus omnia in incredulitate, ut omnium misereatur.&#x00B6;</ab>
<ab  n="33"> O altitudo divitiarum sapienti&#x00E6;, et scienti&#x00E6; Dei : quam incomprehensibilia sunt judicia ejus, et investigabiles vi&#x00E6; ejus !</ab>
<ab  n="34"> Quis enim cognovit sensum Domini ? aut quis consiliarius ejus fuit ?</ab>
<ab  n="35"> aut quis prior dedit illi, et retribuetur ei ?</ab>
<ab  n="36"> Quoniam ex ipso, et per ipsum, et in ipso sunt omnia : ipsi gloria in s&#x00E6;cula. Amen.</ab>
</div>
<div type="chap" n="12">
<ab  n="1"> Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum.</ab>
<ab  n="2"> Et nolite conformari huic s&#x00E6;culo, sed reformamini in novitate sensus vestri : ut probetis qu&#x00E6; sit voluntas Dei bona, et beneplacens, et perfecta.</ab>
<ab  n="3"> Dico enim per gratiam qu&#x00E6; data est mihi, omnibus qui sunt inter vos, non plus sapere quam oportet sapere, sed sapere ad sobrietatem : et unicuique sicut Deus divisit mensuram fidei.</ab>
<ab  n="4"> Sicut enim in uno corpore multa membra habemus, omnia autem membra non eumdem actum habent :</ab>
<ab  n="5"> ita multi unum corpus sumus in Christo, singuli autem alter alterius membra.</ab>
<ab  n="6"> Habentes autem donationes secundum gratiam, qu&#x00E6; data est nobis, differentes : sive prophetiam secundum rationem fidei,</ab>
<ab  n="7"> sive ministerium in ministrando, sive qui docet in doctrina,</ab>
<ab  n="8"> qui exhortatur in exhortando, qui tribuit in simplicitate, qui pr&#x00E6;est in sollicitudine, qui miseretur in hilaritate.&#x00B6;</ab>
<ab  n="9"> Dilectio sine simulatione : odientes malum, adh&#x00E6;rentes bono :</ab>
<ab  n="10"> caritate fraternitatis invicem diligentes : honore invicem pr&#x00E6;venientes :</ab>
<ab  n="11"> sollicitudine non pigri : spiritu ferventes : Domino servientes :</ab>
<ab  n="12"> spe gaudentes : in tribulatione patientes : orationi instantes :</ab>
<ab  n="13"> necessitatibus sanctorum communicantes : hospitalitatem sectantes.</ab>
<ab  n="14"> Benedicite persequentibus vos : benedicite, et nolite maledicere.</ab>
<ab  n="15"> Gaudere cum gaudentibus, flere cum flentibus :</ab>
<ab  n="16"> idipsum invicem sentientes : non alta sapientes, sed humilibus consentientes. Nolite esse prudentes apud vosmetipsos :</ab>
<ab  n="17"> nulli malum pro malo reddentes : providentes bona non tantum coram Deo, sed etiam coram omnibus hominibus.</ab>
<ab  n="18"> Si fieri potest, quod ex vobis est, cum omnibus hominibus pacem habentes :</ab>
<ab  n="19"> non vosmetipsos defendentes carissimi, sed date locum ir&#x00E6;. Scriptum est enim : Mihi vindicta : ego retribuam, dicit Dominus.</ab>
<ab  n="20"> Sed si esurierit inimicus tuus, ciba illum : si sitit, potum da illi : hoc enim faciens, carbones ignis congeres super caput ejus.</ab>
<ab  n="21"> Noli vinci a malo, sed vince in bono malum.</ab>
</div>
<div type="chap" n="13">
<ab  n="1"> Omnis anima potestatibus sublimioribus subdita sit : non est enim potestas nisi a Deo : qu&#x00E6; autem sunt, a Deo ordinat&#x00E6; sunt.</ab>
<ab  n="2"> Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt :</ab>
<ab  n="3"> nam principes non sunt timori boni operis, sed mali. Vis autem non timere potestatem ? Bonum fac : et habebis laudem ex illa :</ab>
<ab  n="4"> Dei enim minister est tibi in bonum. Si autem malum feceris, time : non enim sine causa gladium portat. Dei enim minister est : vindex in iram ei qui malum agit.</ab>
<ab  n="5"> Ideo necessitate subditi estote non solum propter iram, sed etiam propter conscientiam.</ab>
<ab  n="6"> Ideo enim et tributa pr&#x00E6;statis : ministri enim Dei sunt, in hoc ipsum servientes.</ab>
<ab  n="7"> Reddite ergo omnibus debita : cui tributum, tributum : cui vectigal, vectigal : cui timorem, timorem : cui honorem, honorem.&#x00B6;</ab>
<ab  n="8"> Nemini quidquam debeatis, nisi ut invicem diligatis : qui enim diligit proximum, legem implevit.</ab>
<ab  n="9"> Nam : Non adulterabis : non occides : non furaberis : non falsum testimonium dices : non concupisces : et si quod est aliud mandatum, in hoc verbo instauratur : diliges proximum tuum sicut teipsum.</ab>
<ab  n="10"> Dilectio proximi malum non operatur. Plenitudo ergo legis est dilectio.&#x00B6;</ab>
<ab  n="11"> Et hoc scientes tempus : quia hora est jam nos de somno surgere. Nunc enim propior est nostra salus, quam cum credidimus.</ab>
<ab  n="12"> Nox pr&#x00E6;cessit, dies autem appropinquavit. Abjiciamus ergo opera tenebrarum, et induamur arma lucis.</ab>
<ab  n="13"> Sicut in die honeste ambulemus : non in comessationibus, et ebrietatibus, non in cubilibus, et impudicitiis, non in contentione, et &#x00E6;mulatione :</ab>
<ab  n="14"> sed induimini Dominum Jesum Christum, et carnis curam ne feceritis in desideriis.</ab>
</div>
<div type="chap" n="14">
<ab  n="1"> Infirmum autem in fide assumite, non in disceptationibus cogitationum.</ab>
<ab  n="2"> Alius enim credit se manducare omnia : qui autem infirmus est, olus manducet.</ab>
<ab  n="3"> Is qui manducat, non manducantem non spernat : et qui non manducat, manducantem non judicet : Deus enim illum assumpsit.</ab>
<ab  n="4"> Tu quis es, qui judicas alienum servum ? domino suo stat, aut cadit : stabit autem : potens est enim Deus statuere illum.</ab>
<ab  n="5"> Nam alius judicat diem inter diem : alius autem judicat omnem diem : unusquisque in suo sensu abundet.</ab>
<ab  n="6"> Qui sapit diem, Domino sapit, et qui manducat, Domino manducat : gratias enim agit Deo. Et qui non manducat, Domino non manducat, et gratias agit Deo.</ab>
<ab  n="7"> Nemo enim nostrum sibi vivit, et nemo sibi moritur.</ab>
<ab  n="8"> Sive enim vivemus, Domino vivimus : sive morimur, Domino morimur. Sive ergo vivimus, sive morimur, Domini sumus.</ab>
<ab  n="9"> In hoc enim Christus mortuus est, et resurrexit : ut et mortuorum et vivorum dominetur.</ab>
<ab  n="10"> Tu autem quid judicas fratrem tuum ? aut tu quare spernis fratrem tuum ? omnes enim stabimus ante tribunal Christi.</ab>
<ab  n="11"> Scriptum est enim : Vivo ego, dicit Dominus, quoniam mihi flectetur omne genu : et omnis lingua confitebitur Deo.</ab>
<ab  n="12"> Itaque unusquisque nostrum pro se rationem reddet Deo.&#x00B6;</ab>
<ab  n="13"> Non ergo amplius invicem judicemus : sed hoc judicate magis, ne ponatis offendiculum fratri, vel scandalum.</ab>
<ab  n="14"> Scio, et confido in Domino Jesu, quia nihil commune per ipsum, nisi ei qui existimat quid commune esset, illi commune est.</ab>
<ab  n="15"> Si enim propter cibum frater tuus contristatur, jam non secundum caritatem ambulas. Noli cibo tuo illum perdere, pro quo Christus mortuus est.</ab>
<ab  n="16"> Non ergo blasphemetur bonum nostrum.</ab>
<ab  n="17"> Non est enim regnum Dei esca et potus : sed justitia, et pax, et gaudium in Spiritu Sancto :</ab>
<ab  n="18"> qui enim in hoc servit Christo, placet Deo, et probatus est hominibus.</ab>
<ab  n="19"> Itaque qu&#x00E6; pacis sunt, sectemur : et qu&#x00E6; &#x00E6;dificationis sunt, in invicem custodiamus.</ab>
<ab  n="20"> Noli propter escam destruere opus Dei, omnia quidem sunt munda : sed malum est homini, qui per offendiculum manducat.</ab>
<ab  n="21"> Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur.</ab>
<ab  n="22"> Tu fidem habes ? penes temetipsum habe coram Deo. Beatus qui non judicat semetipsum in eo quod probat.</ab>
<ab  n="23"> Qui autem discernit, si manducaverit, damnatus est : quia non ex fide. Omne autem, quod non est ex fide, peccatum est.</ab>
</div>
<div type="chap" n="15">
<ab  n="1"> Debemus autem nos firmiores imbecillitates infirmorum sustinere, et non nobis placere.</ab>
<ab  n="2"> Unusquisque vestrum proximo suo placeat in bonum, ad &#x00E6;dificationem.</ab>
<ab  n="3"> Etenim Christus non sibi placuit, sed sicut scriptum est : Improperia improperantium tibi ceciderunt super me.</ab>
<ab  n="4"> Qu&#x00E6;cumque enim scripta sunt, ad nostram doctrinam scripta sunt : ut per patientiam, et consolationem Scripturarum, spem habeamus.</ab>
<ab  n="5"> Deus autem patienti&#x00E6; et solatii det vobis idipsum sapere in alterutrum secundum Jesum Christum :</ab>
<ab  n="6"> ut unanimes, uno ore honorificetis Deum et patrem Domini nostri Jesu Christi.</ab>
<ab  n="7"> Propter quod suscipite invicem, sicut et Christus suscepit vos in honorem Dei.</ab>
<ab  n="8"> Dico enim Christum Jesum ministrum fuisse circumcisionis propter veritatem Dei, ad confirmandas promissiones patrum :</ab>
<ab  n="9"> gentes autem super misericordia honorare Deum, sicut scriptum est : Propterea confitebor tibi in gentibus, Domine, et nomini tuo cantabo.</ab>
<ab  n="10"> Et iterum dicit : L&#x00E6;tamini gentes cum plebe ejus.</ab>
<ab  n="11"> Et iterum : Laudate omnes gentes Dominum : et magnificate eum omnes populi.</ab>
<ab  n="12"> Et rursus Isaias ait : Erit radix Jesse, et qui exsurget regere gentes, in eum gentes sperabunt.</ab>
<ab  n="13"> Deus autem spei repleat vos omni gaudio, et pace in credendo : ut abundetis in spe, et virtute Spiritus Sancti.&#x00B6;</ab>
<ab  n="14"> Certus sum autem fratres mei et ego ipse de vobis, quoniam et ipsi pleni estis dilectione, repleti omni scientia, ita ut possitis alterutrum monere.</ab>
<ab  n="15"> Audacius autem scripsi vobis fratres ex parte, tamquam in memoriam vos reducens : propter gratiam, qu&#x00E6; data est mihi a Deo,</ab>
<ab  n="16"> ut sim minister Christi Jesu in gentibus : sanctificans Evangelium Dei, ut fiat oblatio gentium accepta, et sanctificata in Spiritu Sancto.</ab>
<ab  n="17"> Habeo igitur gloriam in Christo Jesu ad Deum.</ab>
<ab  n="18"> Non enim audeo aliquid loqui eorum, qu&#x00E6; per me non efficit Christus in obedientiam gentium, verbo et factis :</ab>
<ab  n="19"> in virtute signorum, et prodigiorum, in virtute Spiritus Sancti : ita ut ab Jerusalem per circuitum usque ad Illyricum repleverim Evangelium Christi.</ab>
<ab  n="20"> Sic autem pr&#x00E6;dicavi Evangelium hoc, non ubi nominatus est Christus, ne super alienum fundamentum &#x00E6;dificarem :</ab>
<ab  n="21"> sed sicut scriptum est : Quibus non est annuntiatum de eo, videbunt : et qui non audierunt, intelligent.&#x00B6;</ab>
<ab  n="22"> Propter quod et impediebar plurimum venire ad vos, et prohibitus sum usque adhuc.</ab>
<ab  n="23"> Nunc vero ulterius locum non habens in his regionibus, cupiditatem autem habens veniendi ad vos ex multis jam pr&#x00E6;cedentibus annis :</ab>
<ab  n="24"> cum in Hispaniam proficisci c&#x0153;pero, spero quod pr&#x00E6;teriens videam vos, et a vobis deducar illuc, si vobis primum ex parte fruitus fuero.</ab>
<ab  n="25"> Nunc igitur proficiscar in Jerusalem ministrare sanctis.</ab>
<ab  n="26"> Probaverunt enim Macedonia et Achaia collationem aliquam facere in pauperes sanctorum, qui sunt in Jerusalem.</ab>
<ab  n="27"> Placuit enim eis : et debitores sunt eorum. Nam si spiritualium eorum participes facti sunt gentiles, debent et in carnalibus ministrare illis.</ab>
<ab  n="28"> Hoc igitur cum consummavero, et assignavero eis fructum hunc, per vos proficiscar in Hispaniam.</ab>
<ab  n="29"> Scio autem quoniam veniens ad vos, in abundantia benedictionis Evangelii Christi veniam.</ab>
<ab  n="30"> Obsecro ergo vos fratres per Dominum nostrum Jesum Christum, et per caritatem Sancti Spiritus, ut adjuvetis me in orationibus vestris pro me ad Deum,</ab>
<ab  n="31"> ut liberer ab infidelibus, qui sunt in Jud&#x00E6;a, et obsequii mei oblatio accepta fiat in Jerusalem sanctis,</ab>
<ab  n="32"> ut veniam ad vos in gaudio per voluntatem Dei, et refrigerer vobiscum.</ab>
<ab  n="33"> Deus autem pacis sit cum omnibus vobis. Amen.</ab>
</div>
<div type="chap" n="16">
<ab  n="1"> Commendo autem vobis Ph&#x0153;ben sororem nostram, qu&#x00E6; est in ministerio ecclesi&#x00E6;, qu&#x00E6; est in Cenchris :</ab>
<ab  n="2"> ut eam suscipiatis in Domino digne sanctis : et assistatis ei in quocumque negotio vestri indiguerit : etenim ipsa quoque astitit multis, et mihi ipsi.</ab>
<ab  n="3"> Salutate Priscam et Aquilam, adjutores meos in Christo Jesu</ab>
<ab  n="4"> (qui pro anima mea suas cervices supposuerunt : quibus non solus ego gratias ago, sed et cunct&#x00E6; ecclesi&#x00E6; gentium),</ab>
<ab  n="5"> et domesticam ecclesiam eorum. Salutate Ep&#x00E6;netum dilectum mihi, qui est primitivus Asi&#x00E6; in Christo.</ab>
<ab  n="6"> Salutate Mariam, qu&#x00E6; multum laboravit in vobis.</ab>
<ab  n="7"> Salutate Andronicum et Juniam, cognatos, et concaptivos meos : qui sunt nobiles in Apostolis, qui et ante me fuerunt in Christo.</ab>
<ab  n="8"> Salutate Ampliatum dilectissimum mihi in Domino.</ab>
<ab  n="9"> Salutate Urbanum adjutorem nostrum in Christo Jesu, et Stachyn dilectum meum.</ab>
<ab  n="10"> Salutate Apellen probum in Christo.</ab>
<ab  n="11"> Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino.</ab>
<ab  n="12"> Salutate Tryph&#x00E6;nam et Tryphosam, qu&#x00E6; laborant in Domino. Salutate Persidem carissimam, qu&#x00E6; multum laboravit in Domino.</ab>
<ab  n="13"> Salutate Rufum electum in Domino, et matrem ejus, et meam.</ab>
<ab  n="14"> Salutate Asyncritum, Phlegontem, Hermam, Patrobam, Hermen, et qui cum eis sunt, fratres.</ab>
<ab  n="15"> Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos.</ab>
<ab  n="16"> Salutate invicem in osculo sancto. Salutant vos omnes ecclesi&#x00E6; Christi.</ab>
<ab  n="17"> Rogo autem vos fratres, ut observetis eos qui dissensiones et offendicula, pr&#x00E6;ter doctrinam, quam vos didicistis, faciunt, et declinate ab illis.</ab>
<ab  n="18"> Hujuscemodi enim Christo Domino nostro non serviunt, sed suo ventri : et per dulces sermones et benedictiones seducunt corda innocentium.</ab>
<ab  n="19"> Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.</ab>
<ab  n="20"> Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum.</ab>
<ab  n="21"> Salutat vos Timotheus adjutor meus, et Lucius, et Jason, et Sosipater cognati mei.</ab>
<ab  n="22"> Saluto vos ego Tertius, qui scripsi epistolam, in Domino.</ab>
<ab  n="23"> Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.</ab>
<ab  n="24"> Gratia Domini nostri Jesu Christi cum omnibus vobis. Amen.&#x00B6;</ab>
<ab  n="25"> Ei autem, qui potens est vos confirmare juxta Evangelium meum, et pr&#x00E6;dicationem Jesu Christi, secundum revelationem mysterii temporibus &#x00E6;ternis taciti</ab>
<ab  n="26"> (quod nunc patefactum est per Scripturas prophetarum secundum pr&#x00E6;ceptum &#x00E6;terni Dei, ad obeditionem fidei), in cunctis gentibus cogniti,</ab>
<ab  n="27"> soli sapienti Deo, per Jesum Christum, cui honor et gloria in s&#x00E6;cula s&#x00E6;culorum. Amen.</ab>
</div>
</div>

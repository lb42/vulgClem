<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> [Diligite justitiam, qui judicatis terram./ Sentite de Domino in bonitate,/ et in simplicitate cordis qu&#x00E6;rite illum :/</ab>
<ab  n="2"> quoniam invenitur ab his qui non tentant illum,/ apparet autem eis qui fidem habent in illum./</ab>
<ab  n="3"> Pervers&#x00E6; enim cogitationes separant a Deo ;/ probata autem virtus corripit insipientes./</ab>
<ab  n="4"> Quoniam in malevolam animam non introibit sapientia,/ nec habitabit in corpore subdito peccatis./</ab>
<ab  n="5"> Spiritus enim sanctus disciplin&#x00E6; effugiet fictum,/ et auferet se a cogitationibus qu&#x00E6; sunt sine intellectu,/ et corripietur a superveniente iniquitate./</ab>
<ab  n="6"> Benignus est enim spiritus sapienti&#x00E6;,/ et non liberabit maledicum a labiis suis :/ quoniam renum illius testis est Deus,/ et cordis illius scrutator est verus,/ et lingu&#x00E6; ejus auditor./</ab>
<ab  n="7"> Quoniam spiritus Domini replevit orbem terrarum,/ et hoc quod continet omnia, scientiam habet vocis./</ab>
<ab  n="8"> Propter hoc qui loquitur iniqua non potest latere,/ nec pr&#x00E6;teriet illum corripiens judicium./</ab>
<ab  n="9"> In cogitationibus enim impii interrogatio erit ;/ sermonum autem illius auditio ad Deum veniet,/ ad correptionem iniquitatum illius./</ab>
<ab  n="10"> Quoniam auris zeli audit omnia,/ et tumultus murmurationum non abscondetur./</ab>
<ab  n="11"> Custodite ergo vos a murmuratione qu&#x00E6; nihil prodest,/ et a detractione parcite lingu&#x00E6; :/ quoniam sermo obscurus in vacuum non ibit,/ os autem quod mentitur occidit animam.]&#x00B6;</ab>
<ab  n="12"> [Nolite zelare mortem in errore vit&#x00E6; vestr&#x00E6;,/ neque acquiratis perditionem in operibus manuum vestrarum./</ab>
<ab  n="13"> Quoniam Deus mortem non fecit,/ nec l&#x00E6;tatur in perditione vivorum./</ab>
<ab  n="14"> Creavit enim ut essent omnia,/ et sanabiles fecit nationes orbis terrarum :/ et non est in illis medicamentum exterminii,/ nec inferorum regnum in terra./</ab>
<ab  n="15"> Justitia enim perpetua est, et immortalis./</ab>
<ab  n="16"> Impii autem manibus et verbis accersierunt illam,/ et &#x00E6;stimantes illam amicam, defluxerunt ;/ et sponsiones posuerunt ad illam,/ quoniam digni sunt qui sint ex parte illius.]</ab>
</div>
<div type="chap" n="2">
<ab  n="1"> [Dixerunt enim cogitantes apud se non recte :/ Exiguum et cum t&#x00E6;dio est tempus vit&#x00E6; nostr&#x00E6;,/ et non est refrigerium in fine hominis,/ et non est qui agnitus sit reversus ab inferis./</ab>
<ab  n="2"> Quia ex nihilo nati sumus,/ et post hoc erimus tamquam non fuerimus./ Quoniam fumus flatus est in naribus nostris,/ et sermo scintilla ad commovendum cor nostrum :/</ab>
<ab  n="3"> qua extincta, cinis erit corpus nostrum,/ et spiritus diffundetur tamquam mollis a&#x00EB;r ;/ et transibit vita nostra tamquam vestigium nubis,/ et sicut nebula dissolvetur qu&#x00E6; fugata est a radiis solis,/ et a calore illius aggravata./</ab>
<ab  n="4"> Et nomen nostrum oblivionem accipiet per tempus,/ et nemo memoriam habebit operum nostrorum./</ab>
<ab  n="5"> Umbr&#x00E6; enim transitus est tempus nostrum,/ et non est reversio finis nostri :/ quoniam consignata est, et nemo revertitur./</ab>
<ab  n="6"> Venite ergo, et fruamur bonis qu&#x00E6; sunt,/ et utamur creatura tamquam in juventute celeriter./</ab>
<ab  n="7"> Vino pretioso et unguentis nos impleamus,/ et non pr&#x00E6;tereat nos flos temporis./</ab>
<ab  n="8"> Coronemus nos rosis antequam marcescant ;/ nullum pratum sit quod non pertranseat luxuria nostra :/</ab>
<ab  n="9"> nemo nostrum exsors sit luxuri&#x00E6; nostr&#x00E6;./ Ubique relinquamus signa l&#x00E6;titi&#x00E6;,/ quoniam h&#x00E6;c est pars nostra, et h&#x00E6;c est sors./</ab>
<ab  n="10"> Opprimamus pauperem justum, et non parcamus vidu&#x00E6;,/ nec veterani revereamur canos multi temporis :/</ab>
<ab  n="11"> sit autem fortitudo nostra lex justiti&#x00E6; ;/ quod enim infirmum est, inutile invenitur./</ab>
<ab  n="12"> Circumveniamus ergo justum, quoniam inutilis est nobis,/ et contrarius est operibus nostris,/ et improperat nobis peccata legis,/ et diffamat in nos peccata disciplin&#x00E6; nostr&#x00E6;./</ab>
<ab  n="13"> Promittit se scientiam Dei habere,/ et filium Dei se nominat./</ab>
<ab  n="14"> Factus est nobis in traductionem cogitationum nostrarum./</ab>
<ab  n="15"> Gravis est nobis etiam ad videndum,/ quoniam dissimilis est aliis vita illius,/ et immutat&#x00E6; sunt vi&#x00E6; ejus./</ab>
<ab  n="16"> Tamquam nugaces &#x00E6;stimati sumus ab illo,/ et abstinet se a viis nostris tamquam ab immunditiis,/ et pr&#x00E6;fert novissima justorum,/ et gloriatur patrem se habere Deum./</ab>
<ab  n="17"> Videamus ergo si sermones illius veri sint,/ et tentemus qu&#x00E6; ventura sunt illi,/ et sciemus qu&#x00E6; erunt novissima illius./</ab>
<ab  n="18"> Si enim est verus filius Dei, suscipiet illum,/ et liberabit eum de manibus contrariorum./</ab>
<ab  n="19"> Contumelia et tormento interrogemus eum,/ ut sciamus reverentiam ejus,/ et probemus patientiam illius./</ab>
<ab  n="20"> Morte turpissima condemnemus eum ;/ erit enim ei respectus ex sermonibus illius./</ab>
<ab  n="21"> H&#x00E6;c cogitaverunt, et erraverunt :/ exc&#x00E6;cavit enim illos malitia eorum./</ab>
<ab  n="22"> Et nescierunt sacramenta Dei :/ neque mercedem speraverunt justiti&#x00E6;,/ nec judicaverunt honorem animarum sanctarum./</ab>
<ab  n="23"> Quoniam Deus creavit hominem inexterminabilem,/ et ad imaginem similitudinis su&#x00E6; fecit illum./</ab>
<ab  n="24"> Invidia autem diaboli mors introivit in orbem terrarum :/</ab>
<ab  n="25"> imitantur autem illum qui sunt ex parte illius.]</ab>
</div>
<div type="chap" n="3">
<ab  n="1"> [Justorum autem anim&#x00E6; in manu Dei sunt,/ et non tanget illos tormentum mortis./</ab>
<ab  n="2"> Visi sunt oculis insipientium mori,/ et &#x00E6;stimata est afflictio exitus illorum,/</ab>
<ab  n="3"> et quod a nobis est iter exterminium ;/ illi autem sunt in pace :/</ab>
<ab  n="4"> etsi coram hominibus tormenta passi sunt,/ spes illorum immortalitate plena est./</ab>
<ab  n="5"> In paucis vexati sunt, in multis bene disponentur,/ quoniam Deus tentavit eos,/ et invenit illos dignos se./</ab>
<ab  n="6"> Tamquam aurum in fornace probavit illos,/ et quasi holocausti hostiam accepit illos,/ et in tempore erit respectus illorum./</ab>
<ab  n="7"> Fulgebunt justi/ et tamquam scintill&#x00E6; in arundineto discurrent./</ab>
<ab  n="8"> Judicabunt nationes, et dominabuntur populis,/ et regnabit Dominus illorum in perpetuum./</ab>
<ab  n="9"> Qui confidunt in illo intelligent veritatem,/ et fideles in dilectione acquiescent illi,/ quoniam donum et pax est electis ejus./</ab>
<ab  n="10"> Impii autem secundum qu&#x00E6; cogitaverunt/ correptionem habebunt :/ qui neglexerunt justum,/ et a Domino recesserunt./</ab>
<ab  n="11"> Sapientiam enim et disciplinam qui abjicit infelix est :/ et vacua est spes illorum,/ et labores sine fructu,/ et inutilia opera eorum./</ab>
<ab  n="12"> Mulieres eorum insensat&#x00E6; sunt,/ et nequissimi filii eorum./</ab>
<ab  n="13"> Maledicta creatura eorum, quoniam felix est sterilis ;/ et incoinquinata, qu&#x00E6; nescivit thorum in delicto,/ habebit fructum in respectione animarum sanctarum ;/</ab>
<ab  n="14"> et spado qui non operatus est per manus suas iniquitatem,/ nec cogitavit adversus Deum nequissima :/ dabitur enim illi fidei donum electum,/ et sors in templo Dei acceptissima./</ab>
<ab  n="15"> Bonorum enim laborum gloriosus est fructus,/ et qu&#x00E6; non concidat radix sapienti&#x00E6;./</ab>
<ab  n="16"> Filii autem adulterorum in inconsummatione erunt,/ et ab iniquo thoro semen exterminabitur./</ab>
<ab  n="17"> Et si quidem long&#x00E6; vit&#x00E6; erunt, in nihilum computabuntur,/ et sine honore erit novissima senectus illorum :/</ab>
<ab  n="18"> et si celerius defuncti fuerint, non habebunt spem,/ nec in die agnitionis allocutionem./</ab>
<ab  n="19"> Nationis enim iniqu&#x00E6; dir&#x00E6; sunt consummationes.]</ab>
</div>
<div type="chap" n="4">
<ab  n="1"> [O quam pulchra est casta generatio, cum claritate !/ immortalis est enim memoria illius,/ quoniam et apud Deum nota est, et apud homines./</ab>
<ab  n="2"> Cum pr&#x00E6;sens est, imitantur illam,/ et desiderant eam cum se eduxerit ;/ et in perpetuum coronata triumphat,/ incoinquinatorum certaminum pr&#x00E6;mium vincens./</ab>
<ab  n="3"> Multigena autem impiorum multitudo non erit utilis,/ et spuria vitulamina non dabunt radices altas,/ nec stabile firmamentum collocabunt./</ab>
<ab  n="4"> Etsi in ramis in tempore germinaverint,/ infirmiter posita, a vento commovebuntur,/ et a nimietate ventorum eradicabuntur./</ab>
<ab  n="5"> Confringentur enim rami inconsummati ;/ et fructus illorum inutiles et acerbi ad manducandum,/ et ad nihilum apti./</ab>
<ab  n="6"> Ex iniquis enim somnis filii qui nascuntur,/ testes sunt nequiti&#x00E6; adversus parentes in interrogatione sua./</ab>
<ab  n="7"> Justus autem si morte pr&#x00E6;occupatus fuerit,/ in refrigerio erit ;/</ab>
<ab  n="8"> senectus enim venerabilis est non diuturna,/ neque annorum numero computata :/ cani autem sunt sensus hominis,/</ab>
<ab  n="9"> et &#x00E6;tas senectutis vita immaculata./</ab>
<ab  n="10"> Placens Deo factus est dilectus,/ et vivens inter peccatores translatus est./</ab>
<ab  n="11"> Raptus est, ne malitia mutaret intellectum ejus,/ aut ne fictio deciperet animam illius./</ab>
<ab  n="12"> Fascinatio enim nugacitatis obscurat bona,/ et inconstantia concupiscenti&#x00E6; transvertit sensum sine malitia./</ab>
<ab  n="13"> Consummatus in brevi,/ explevit tempora multa ;/</ab>
<ab  n="14"> placita enim erat Deo anima illius :/ propter hoc properavit educere illum de medio iniquitatum./ Populi autem videntes, et non intelligentes,/ nec ponentes in pr&#x00E6;cordiis talia,/</ab>
<ab  n="15"> quoniam gratia Dei et misericordia est in sanctos ejus,/ et respectus in electos illius./</ab>
<ab  n="16"> Condemnat autem justus mortuus vivos impios,/ et juventus celerius consummata longam vitam injusti./</ab>
<ab  n="17"> Videbunt enim finem sapientis,/ et non intelligent quid cogitaverit de illo Deus,/ et quare munierit illum Dominus./</ab>
<ab  n="18"> Videbunt, et contemnent eum ;/ illos autem Dominus irridebit./</ab>
<ab  n="19"> Et erunt post h&#x00E6;c decidentes sine honore,/ et in contumelia inter mortuos in perpetuum :/ quoniam disrumpet illos inflatos sine voce,/ et commovebit illos a fundamentis,/ et usque ad supremum desolabuntur,/ et erunt gementes, et memoria illorum peribit./</ab>
<ab  n="20"> Venient in cogitatione peccatorum suorum timidi,/ et traducent illos ex adverso iniquitates ipsorum.]</ab>
</div>
<div type="chap" n="5">
<ab  n="1"> [Tunc stabunt justi in magna constantia/ adversus eos qui se angustiaverunt,/ et qui abstulerunt labores eorum./</ab>
<ab  n="2"> Videntes turbabuntur timore horribili,/ et mirabuntur in subitatione insperat&#x00E6; salutis ;/</ab>
<ab  n="3"> dicentes intra se, p&#x0153;nitentiam agentes,/ et pr&#x00E6; angustia spiritus gementes :/ Hi sunt quos habuimus aliquando in derisum,/ et in similitudinem improperii./</ab>
<ab  n="4"> Nos insensati, vitam illorum &#x00E6;stimabamus insaniam,/ et finem illorum sine honore ;/</ab>
<ab  n="5"> ecce quomodo computati sunt inter filios Dei,/ et inter sanctos sors illorum est./</ab>
<ab  n="6"> Ergo erravimus a via veritatis,/ et justiti&#x00E6; lumen non luxit nobis,/ et sol intelligenti&#x00E6; non est ortus nobis./</ab>
<ab  n="7"> Lassati sumus in via iniquitatis et perditionis,/ et ambulavimus vias difficiles :/ viam autem Domini ignoravimus./</ab>
<ab  n="8"> Quid nobis profuit superbia ?/ aut divitiarum jactantia quid contulit nobis ?/</ab>
<ab  n="9"> Transierunt omnia illa tamquam umbra,/ et tamquam nuntius percurrens,/</ab>
<ab  n="10"> et tamquam navis qu&#x00E6; pertransit fluctuantem aquam,/ cujus cum pr&#x00E6;terierit non est vestigium invenire,/ neque semitam carin&#x00E6; illius in fluctibus ;/</ab>
<ab  n="11"> aut tamquam avis qu&#x00E6; transvolat in a&#x00EB;re,/ cujus nullum invenitur argumentum itineris,/ sed tantum sonitus alarum verberans levem ventum,/ et scindens per vim itineris a&#x00EB;rem :/ commotis alis transvolavit,/ et post hoc nullum signum invenitur itineris illius ;/</ab>
<ab  n="12"> aut tamquam sagitta emissa in locum destinatum,/ divisus a&#x00EB;r continuo in se reclusus est,/ ut ignoretur transitus illius :/</ab>
<ab  n="13"> sic et nos nati continuo desivimus esse ;/ et virtutis quidem nullum signum valuimus ostendere,/ in malignitate autem nostra consumpti sumus./</ab>
<ab  n="14"> Talia dixerunt in inferno hi qui peccaverunt :/</ab>
<ab  n="15"> quoniam spes impii tamquam lanugo est qu&#x00E6; a vento tollitur,/ et tamquam spuma gracilis qu&#x00E6; a procella dispergitur,/ et tamquam fumus qui a vento diffusus est,/ et tamquam memoria hospitis unius diei pr&#x00E6;tereuntis./</ab>
<ab  n="16"> Justi autem in perpetuum vivent,/ et apud Dominum est merces eorum,/ et cogitatio illorum apud Altissimum./</ab>
<ab  n="17"> Ideo accipient regnum decoris,/ et diadema speciei de manu Domini :/ quoniam dextera sua teget eos,/ et brachio sancto suo defendet illos./</ab>
<ab  n="18"> Accipiet armaturam zelus illius,/ et armabit creaturam ad ultionem inimicorum./</ab>
<ab  n="19"> Induet pro thorace justitiam,/ et accipiet pro galea judicium certum ;/</ab>
<ab  n="20"> sumet scutum inexpugnabile &#x00E6;quitatem./</ab>
<ab  n="21"> Acuet autem duram iram in lanceam,/ et pugnabit cum illo orbis terrarum contra insensatos./</ab>
<ab  n="22"> Ibunt directe emissiones fulgurum,/ et tamquam a bene curvato arcu nubium exterminabuntur,/ et ad certum locum insilient./</ab>
<ab  n="23"> Et a petrosa ira plen&#x00E6; mittentur grandines ;/ excandescet in illos aqua maris,/ et flumina concurrent duriter./</ab>
<ab  n="24"> Contra illos stabit spiritus virtutis,/ et tamquam turbo venti dividet illos ;/ et ad eremum perducet omnem terram iniquitas illorum,/ et malignitas evertet sedes potentium.]</ab>
</div>
<div type="chap" n="6">
<ab  n="1"> [Melior est sapientia quam vires,/ et vir prudens quam fortis./</ab>
<ab  n="2"> Audite ergo, reges, et intelligite ;/ discite, judices finium terr&#x00E6;./</ab>
<ab  n="3"> Pr&#x00E6;bete aures, vos qui continetis multitudines,/ et placetis vobis in turbis nationum./</ab>
<ab  n="4"> Quoniam data est a Domino potestas vobis,/ et virtus ab Altissimo :/ qui interrogabit opera vestra, et cogitationes scrutabitur./</ab>
<ab  n="5"> Quoniam cum essetis ministri regni illius,/ non recte judicastis, nec custodistis legem justiti&#x00E6;,/ neque secundum voluntatem Dei ambulastis./</ab>
<ab  n="6"> Horrende et cito apparebit vobis,/ quoniam judicium durissimum his qui pr&#x00E6;sunt fiet./</ab>
<ab  n="7"> Exiguo enim conceditur misericordia ;/ potentes autem potenter tormenta patientur./</ab>
<ab  n="8"> Non enim subtrahet personam cujusquam Deus,/ nec verebitur magnitudinem ejus cujusquam,/ quoniam pusillum et magnum ipse fecit,/ et &#x00E6;qualiter cura est illi de omnibus./</ab>
<ab  n="9"> Fortioribus autem fortior instat cruciatio./</ab>
<ab  n="10"> Ad vos ergo, reges, sunt hi sermones mei :/ ut discatis sapientiam, et non excidatis./</ab>
<ab  n="11"> Qui enim custodierint justa juste, justificabuntur ;/ et qui didicerint ista, invenient quid respondeant./</ab>
<ab  n="12"> Concupiscite ergo sermones meos ;/ diligite illos, et habebitis disciplinam./</ab>
<ab  n="13"> Clara est, et qu&#x00E6; numquam marcescit, sapientia :/ et facile videtur ab his qui diligunt eam,/ et invenitur ab his qui qu&#x00E6;runt illam./</ab>
<ab  n="14"> Pr&#x00E6;occupat qui se concupiscunt,/ ut illis se prior ostendat./</ab>
<ab  n="15"> Qui de luce vigilaverit ad illam non laborabit ;/ assidentem enim illam foribus suis inveniet./</ab>
<ab  n="16"> Cogitare ergo de illa sensus est consummatus,/ et qui vigilaverit propter illam cito securus erit./</ab>
<ab  n="17"> Quoniam dignos se ipsa circuit qu&#x00E6;rens,/ et in viis ostendit se hilariter,/ et in omni providentia occurrit illis./</ab>
<ab  n="18"> Initium enim illius verissima est disciplin&#x00E6; concupiscentia./</ab>
<ab  n="19"> Cura ergo disciplin&#x00E6; dilectio est,/ et dilectio custodia legum illius est ;/ custoditio autem legum consummatio incorruptionis est ;/</ab>
<ab  n="20"> incorruptio autem facit esse proximum Deo./</ab>
<ab  n="21"> Concupiscentia itaque sapienti&#x00E6; deducit ad regnum perpetuum./</ab>
<ab  n="22"> Si ergo delectamini sedibus et sceptris, o reges populi,/ diligite sapientiam, ut in perpetuum regnetis :/</ab>
<ab  n="23"> diligite lumen sapienti&#x00E6;, omnes qui pr&#x00E6;estis populis.]&#x00B6;</ab>
<ab  n="24"> [Quid est autem sapientia, et quemadmodum facta sit, referam,/ et non abscondam a vobis sacramenta Dei :/ sed ab initio nativitatis investigabo,/ et ponam in lucem scientiam illius,/ et non pr&#x00E6;teribo veritatem./</ab>
<ab  n="25"> Neque cum invidia tabescente iter habebo,/ quoniam talis homo non erit particeps sapienti&#x00E6;./</ab>
<ab  n="26"> Multitudo autem sapientium sanitas est orbis terrarum,/ et rex sapiens stabilimentum populi est./</ab>
<ab  n="27"> Ergo accipite disciplinam per sermones meos,/ et proderit vobis.]</ab>
</div>
<div type="chap" n="7">
<ab  n="1"> [Sum quidem et ego mortalis homo, similis omnibus,/ et ex genere terreni illius qui prior factus est :/ et in ventre matris figuratus sum caro ;/</ab>
<ab  n="2"> decem mensium tempore coagulatus sum in sanguine :/ ex semine hominis, et delectamento somni conveniente./</ab>
<ab  n="3"> Et ego natus accepi communem a&#x00EB;rem,/ et in similiter factam decidi terram,/ et primam vocem similem omnibus emisi plorans./</ab>
<ab  n="4"> In involumentis nutritus sum, et curis magnis :/</ab>
<ab  n="5"> nemo enim ex regibus aliud habuit nativitatis initium./</ab>
<ab  n="6"> Unus ergo introitus est omnibus ad vitam,/ et similis exitus./</ab>
<ab  n="7"> Propter hoc optavi, et datus est mihi sensus ;/ et invocavi, et venit in me spiritus sapienti&#x00E6; :/</ab>
<ab  n="8"> et pr&#x00E6;posui illam regnis et sedibus,/ et divitias nihil esse duxi in comparatione illius./</ab>
<ab  n="9"> Nec comparavi illi lapidem pretiosum,/ quoniam omne aurum in comparatione illius arena est exigua,/ et tamquam lutum &#x00E6;stimabitur argentum in conspectu illius./</ab>
<ab  n="10"> Super salutem et speciem dilexi illam,/ et proposui pro luce habere illam,/ quoniam inextinguibile est lumen illius./</ab>
<ab  n="11"> Venerunt autem mihi omnia bona pariter cum illa,/ et innumerabilis honestas per manus illius ;/</ab>
<ab  n="12"> et l&#x00E6;tatus sum in omnibus,/ quoniam antecedebat me ista sapientia,/ et ignorabam quoniam horum omnium mater est./</ab>
<ab  n="13"> Quam sine fictione didici,/ et sine invidia communico,/ et honestatem illius non abscondo./</ab>
<ab  n="14"> Infinitus enim thesaurus est hominibus ;/ quo qui usi sunt, participes facti sunt amiciti&#x00E6; Dei,/ propter disciplin&#x00E6; dona commendati./</ab>
<ab  n="15"> Mihi autem dedit Deus dicere ex sententia,/ et pr&#x00E6;sumere digna horum qu&#x00E6; mihi dantur :/ quoniam ipse sapienti&#x00E6; dux est,/ et sapientium emendator./</ab>
<ab  n="16"> In manu enim illius et nos et sermones nostri,/ et omnis sapientia, et operum scientia, et disciplina./</ab>
<ab  n="17"> Ipse enim dedit mihi horum qu&#x00E6; sunt scientiam veram,/ ut sciam dispositionem orbis terrarum, et virtutes elementorum,/</ab>
<ab  n="18"> initium, et consummationem, et medietatem temporum,/ vicissitudinum permutationes, et commutationes temporum,/</ab>
<ab  n="19"> anni cursus, et stellarum dispositiones,/</ab>
<ab  n="20"> naturas animalium, et iras bestiarum,/ vim ventorum, et cogitationes hominum,/ differentias virgultorum, et virtutes radicum./</ab>
<ab  n="21"> Et qu&#x00E6;cumque sunt absconsa et improvisa didici :/ omnium enim artifex docuit me sapientia.]&#x00B6;</ab>
<ab  n="22"> [Est enim in illa spiritus intelligenti&#x00E6;,/ sanctus, unicus, multiplex, subtilis,/ disertus, mobilis, incoinquinatus, certus,/ suavis, amans bonum, acutus,/ quem nihil vetat, benefaciens,/</ab>
<ab  n="23"> humanus, benignus, stabilis, certus, securus,/ omnem habens virtutem, omnia prospiciens,/ et qui capiat omnes spiritus,/ intelligibilis, mundus, subtilis./</ab>
<ab  n="24"> Omnibus enim mobilibus mobilior est sapientia :/ attingit autem ubique propter suam munditiam./</ab>
<ab  n="25"> Vapor est enim virtutis Dei,/ et emanatio qu&#x00E6;dam est claritatis omnipotentis Dei sincera,/ et ideo nihil inquinatum in eam incurrit :/</ab>
<ab  n="26"> candor est enim lucis &#x00E6;tern&#x00E6;,/ et speculum sine macula Dei majestatis,/ et imago bonitatis illius./</ab>
<ab  n="27"> Et cum sit una, omnia potest ;/ et in se permanens omnia innovat :/ et per nationes in animas sanctas se transfert ;/ amicos Dei et prophetas constituit./</ab>
<ab  n="28"> Neminem enim diligit Deus,/ nisi eum qui cum sapientia inhabitat./</ab>
<ab  n="29"> Est enim h&#x00E6;c speciosior sole,/ et super omnem dispositionem stellarum :/ luci comparata, invenitur prior./</ab>
<ab  n="30"> Illi enim succedit nox ;/ sapientiam autem non vincit malitia.]</ab>
</div>
<div type="chap" n="8">
<ab  n="1"> [Attingit ergo a fine usque ad finem fortiter,/ et disponit omnia suaviter.]&#x00B6;</ab>
<ab  n="2"> [Hanc amavi, et exquisivi a juventute mea,/ et qu&#x00E6;sivi sponsam mihi eam assumere,/ et amator factus sum form&#x00E6; illius./</ab>
<ab  n="3"> Generositatem illius glorificat,/ contubernium habens Dei ;/ sed et omnium Dominus dilexit illam./</ab>
<ab  n="4"> Doctrix enim est disciplin&#x00E6; Dei,/ et electrix operum illius./</ab>
<ab  n="5"> Et si diviti&#x00E6; appetuntur in vita,/ quid sapientia locupletius qu&#x00E6; operatur omnia ?/</ab>
<ab  n="6"> Si autem sensus operatur,/ quis horum qu&#x00E6; sunt magis quam illa est artifex ?/</ab>
<ab  n="7"> Et si justitiam quis diligit,/ labores hujus magnas habent virtutes :/ sobrietatem enim et prudentiam docet,/ et justitiam, et virtutem,/ quibus utilius nihil est in vita hominibus./</ab>
<ab  n="8"> Et si multitudinem scienti&#x00E6; desiderat quis,/ scit pr&#x00E6;terita, et de futuris &#x00E6;stimat ;/ scit versutias sermonum, et dissolutiones argumentorum ;/ signa et monstra scit antequam fiant,/ et eventus temporum et s&#x00E6;culorum./</ab>
<ab  n="9"> Proposui ergo hanc adducere mihi ad convivendum,/ sciens quoniam mecum communicabit de bonis,/ et erit allocutio cogitationis et t&#x00E6;dii mei./</ab>
<ab  n="10"> Habebo propter hanc claritatem ad turbas,/ et honorem apud seniores juvenis ;/</ab>
<ab  n="11"> et acutus inveniar in judicio,/ et in conspectu potentium admirabilis ero,/ et facies principum mirabuntur me :/</ab>
<ab  n="12"> tacentem me sustinebunt,/ et loquentem me respicient,/ et sermocinante me plura, manus ori suo imponent./</ab>
<ab  n="13"> Pr&#x00E6;terea habebo per hanc immortalitatem,/ et memoriam &#x00E6;ternam his qui post me futuri sunt relinquam./</ab>
<ab  n="14"> Disponam populos,/ et nationes mihi erunt subdit&#x00E6; :/</ab>
<ab  n="15"> timebunt me audientes reges horrendi./ In multitudine videbor bonus,/ et in bello fortis./</ab>
<ab  n="16"> Intrans in domum meam, conquiescam cum illa :/ non enim habet amaritudinem conversatio illius,/ nec t&#x00E6;dium convictus illius,/ sed l&#x00E6;titiam et gaudium./</ab>
<ab  n="17"> H&#x00E6;c cogitans apud me/ et commemorans in corde meo,/ quoniam immortalitas est in cognatione sapienti&#x00E6;,/</ab>
<ab  n="18"> et in amicitia illius delectatio bona,/ et in operibus manuum illius honestas sine defectione,/ et in certamine loquel&#x00E6; illius sapientia,/ et pr&#x00E6;claritas in communicatione sermonum ipsius :/ circuibam qu&#x00E6;rens, ut mihi illam assumerem./</ab>
<ab  n="19"> Puer autem eram ingeniosus,/ et sortitus sum animam bonam./</ab>
<ab  n="20"> Et cum essem magis bonus,/ veni ad corpus incoinquinatum./</ab>
<ab  n="21"> Et ut scivi quoniam aliter non possem esse continens, nisi Deus det ;/ et hoc ipsum erat sapienti&#x00E6;, scire cujus esset hoc donum :/ adii Dominum, et deprecatus sum illum,/ et dixi ex totis pr&#x00E6;cordiis meis :]</ab>
</div>
<div type="chap" n="9">
<ab  n="1"> [Deus patrum meorum, et Domine misericordi&#x00E6;,/ qui fecisti omnia verbo tuo,/</ab>
<ab  n="2"> et sapientia tua constituisti hominem,/ ut dominaretur creatur&#x00E6; qu&#x00E6; a te facta est,/</ab>
<ab  n="3"> ut disponat orbem terrarum in &#x00E6;quitate et justitia,/ et in directione cordis judicium judicet :/</ab>
<ab  n="4"> da mihi sedium tuarum assistricem sapientiam,/ et noli me reprobare a pueris tuis :/</ab>
<ab  n="5"> quoniam servus tuus sum ego, et filius ancill&#x00E6; tu&#x00E6; ;/ homo infirmus, et exigui temporis,/ et minor ad intellectum judicii et legum./</ab>
<ab  n="6"> Nam etsi quis erit consummatus inter filios hominum,/ si ab illo abfuerit sapientia tua, in nihilum computabitur./</ab>
<ab  n="7"> Tu elegisti me regem populo tuo,/ et judicem filiorum tuorum et filiarum :/</ab>
<ab  n="8"> et dixisti me &#x00E6;dificare templum in monte sancto tuo,/ et in civitate habitationis tu&#x00E6; altare :/ similitudinem tabernaculi sancti tui quod pr&#x00E6;parasti ab initio./</ab>
<ab  n="9"> Et tecum sapientia tua, qu&#x00E6; novit opera tua,/ qu&#x00E6; et affuit tunc cum orbem terrarum faceres,/ et sciebat quid esset placitum oculis tuis,/ et quid directum in pr&#x00E6;ceptis tuis./</ab>
<ab  n="10"> Mitte illam de c&#x00E6;lis sanctis tuis,/ et a sede magnitudinis tu&#x00E6;,/ ut mecum sit et mecum laboret,/ ut sciam quid acceptum sit apud te :/</ab>
<ab  n="11"> scit enim illa omnia, et intelligit,/ et deducet me in operibus meis sobrie,/ et custodiet me in sua potentia./</ab>
<ab  n="12"> Et erunt accepta opera mea,/ et disponam populum tuum juste,/ et ero dignus sedium patris mei./</ab>
<ab  n="13"> Quis enim hominum poterit scire consilium Dei ?/ aut quis poterit cogitare quid velit Deus ?/</ab>
<ab  n="14"> Cogitationes enim mortalium timid&#x00E6;,/ et incert&#x00E6; providenti&#x00E6; nostr&#x00E6; ;/</ab>
<ab  n="15"> corpus enim quod corrumpitur aggravat animam,/ et terrena inhabitatio deprimit sensum multa cogitantem./</ab>
<ab  n="16"> Et difficile &#x00E6;stimamus qu&#x00E6; in terra sunt,/ et qu&#x00E6; in prospectu sunt invenimus cum labore :/ qu&#x00E6; autem in c&#x00E6;lis sunt, quis investigabit ?/</ab>
<ab  n="17"> Sensum autem tuum, quis sciet, nisi tu dederis sapientiam,/ et miseris spiritum sanctum tuum de altissimis,/</ab>
<ab  n="18"> et sic correct&#x00E6; sint semit&#x00E6; eorum qui sunt in terris,/ et qu&#x00E6; tibi placent didicerint homines ?/</ab>
<ab  n="19"> Nam per sapientiam sanati sunt/ quicumque placuerunt tibi, Domine, a principio.]</ab>
</div>
<div type="chap" n="10">
<ab  n="1"> [H&#x00E6;c illum qui primus formatus est a Deo patre orbis terrarum,/ cum solus esset creatus, custodivit,/</ab>
<ab  n="2"> et eduxit illum a delicto suo,/ et dedit illi virtutem continendi omnia./</ab>
<ab  n="3"> Ab hac ut recessit injustus in ira sua,/ per iram homicidii fraterni deperiit./</ab>
<ab  n="4"> Propter quem cum aqua deleret terram, sanavit iterum sapientia,/ per contemptibile lignum justum gubernans./</ab>
<ab  n="5"> H&#x00E6;c et in consensu nequiti&#x00E6;, cum se nationes contulissent,/ scivit justum, et conservavit sine querela Deo,/ et in filii misericordia fortem custodivit./</ab>
<ab  n="6"> H&#x00E6;c justum a pereuntibus impiis liberavit fugientem,/ descendente igne in Pentapolim :/</ab>
<ab  n="7"> quibus in testimonium nequiti&#x00E6;/ fumigabunda constat deserta terra,/ et incerto tempore fructus habentes arbores :/ et incredibilis anim&#x00E6; memoria stans figmentum salis./</ab>
<ab  n="8"> Sapientiam enim pr&#x00E6;tereuntes,/ non tantum in hoc lapsi sunt ut ignorarent bona,/ sed et insipienti&#x00E6; su&#x00E6; reliquerunt hominibus memoriam,/ ut in his qu&#x00E6; peccaverunt nec latere potuissent./</ab>
<ab  n="9"> Sapientia autem hos qui se observant/ a doloribus liberavit./</ab>
<ab  n="10"> H&#x00E6;c profugum ir&#x00E6; fratris justum deduxit per vias rectas,/ et ostendit illi regnum Dei,/ et dedit illi scientiam sanctorum ;/ honestavit illum in laboribus,/ et complevit labores illius./</ab>
<ab  n="11"> In fraude circumvenientium illum affuit illi,/ et honestum fecit illum./</ab>
<ab  n="12"> Custodivit illum ab inimicis,/ et a seductoribus tutavit illum :/ et certamen forte dedit illi ut vinceret,/ et sciret quoniam omnium potentior est sapientia./</ab>
<ab  n="13"> H&#x00E6;c venditum justum non dereliquit,/ sed a peccatoribus liberavit eum ;/ descenditque cum illo in foveam,/</ab>
<ab  n="14"> et in vinculis non dereliquit illum,/ donec afferret illi sceptrum regni,/ et potentiam adversus eos qui eum deprimebant :/ et mendaces ostendit qui maculaverunt illum,/ et dedit illi claritatem &#x00E6;ternam.]&#x00B6;</ab>
<ab  n="15"> [H&#x00E6;c populum justum et semen sine querela liberavit/ a nationibus qu&#x00E6; illum deprimebant./</ab>
<ab  n="16"> Intravit in animam servi Dei,/ et stetit contra reges horrendos in portentis et signis./</ab>
<ab  n="17"> Et reddidit justis mercedem laborum suorum,/ et deduxit illos in via mirabili :/ et fuit illis in velamento diei,/ et in luce stellarum per noctem ;/</ab>
<ab  n="18"> transtulit illos per mare Rubrum,/ et transvexit illos per aquam nimiam./</ab>
<ab  n="19"> Inimicos autem illorum demersit in mare,/ et ab altitudine inferorum eduxit illos./ Ideo justi tulerunt spolia impiorum,/</ab>
<ab  n="20"> et decantaverunt, Domine, nomen sanctum tuum,/ et victricem manum tuam laudaverunt pariter :/</ab>
<ab  n="21"> quoniam sapientia aperuit os mutorum,/ et linguas infantium fecit disertas.]</ab>
</div>
<div type="chap" n="11">
<ab  n="1"> [Direxit opera eorum in manibus prophet&#x00E6; sancti./</ab>
<ab  n="2"> Iter fecerunt per deserta qu&#x00E6; non habitabantur,/ et in locis desertis fixerunt casas./</ab>
<ab  n="3"> Steterunt contra hostes,/ et de inimicis se vindicaverunt./</ab>
<ab  n="4"> Sitierunt, et invocaverunt te,/ et data est illis aqua de petra altissima,/ et requies sitis de lapide duro.]&#x00B6;</ab>
<ab  n="5"> [Per qu&#x00E6; enim p&#x0153;nas passi sunt inimici illorum/ a defectione potus sui,/ et in eis cum abundarent filii Isra&#x00EB;l l&#x00E6;tati sunt :/</ab>
<ab  n="6"> per h&#x00E6;c, cum illis deessent, bene cum illis actum est./</ab>
<ab  n="7"> Nam pro fonte quidem sempiterni fluminis,/ humanum sanguinem dedisti injustis./</ab>
<ab  n="8"> Qui cum minuerentur in traductione infantium occisorum,/ dedisti illis abundantem aquam insperate,/</ab>
<ab  n="9"> ostendens per sitim qu&#x00E6; tunc fuit,/ quemadmodum tuos exaltares,/ et adversarios illorum necares./</ab>
<ab  n="10"> Cum enim tentati sunt,/ et quidem cum misericordia disciplinam accipientes,/ scierunt quemadmodum cum ira judicati impii tormenta paterentur./</ab>
<ab  n="11"> Hos quidem tamquam pater monens probasti ;/ illos autem tamquam durus rex interrogans condemnasti./</ab>
<ab  n="12"> Absentes enim, et pr&#x00E6;sentes, similiter torquebantur./</ab>
<ab  n="13"> Duplex enim illos acceperat t&#x00E6;dium et gemitus,/ cum memoria pr&#x00E6;teritorum./</ab>
<ab  n="14"> Cum enim audirent per sua tormenta bene secum agi,/ commemorati sunt Dominum, admirantes in finem exitus./</ab>
<ab  n="15"> Quem enim in expositione prava projectum deriserunt,/ in finem eventus mirati sunt,/ non similiter justis sitientes./</ab>
<ab  n="16"> Pro cogitationibus autem insensatis iniquitatis illorum,/ quod quidam errantes colebant mutos serpentes/ et bestias supervacuas,/ immisisti illis multitudinem mutorum animalium in vindictam ;/</ab>
<ab  n="17"> ut scirent quia per qu&#x00E6; peccat quis, per h&#x00E6;c et torquetur./</ab>
<ab  n="18"> Non enim impossibilis erat omnipotens manus tua,/ qu&#x00E6; creavit orbem terrarum ex materia invisa,/ immittere illis multitudinem ursorum, aut audaces leones,/</ab>
<ab  n="19"> aut novi generis ira plenas ignotas bestias,/ aut vaporem ignium spirantes,/ aut fumi odorem proferentes,/ aut horrendas ab oculis scintillas emittentes ;/</ab>
<ab  n="20"> quarum non solum l&#x00E6;sura poterat illos exterminare,/ sed et aspectus per timorem occidere./</ab>
<ab  n="21"> Sed et sine his uno spiritu poterant occidi,/ persecutionem passi ab ipsis factis suis,/ et dispersi per spiritum virtutis tu&#x00E6; :/ sed omnia in mensura, et numero et pondere disposuisti./</ab>
<ab  n="22"> Multum enim valere, tibi soli supererat semper :/ et virtuti brachii tui quis resistet ?/</ab>
<ab  n="23"> Quoniam tamquam momentum stater&#x00E6;,/ sic est ante te orbis terrarum,/ et tamquam gutta roris antelucani qu&#x00E6; descendit in terram./</ab>
<ab  n="24"> Sed misereris omnium, quia omnia potes ;/ et dissimulas peccata hominum, propter p&#x0153;nitentiam./</ab>
<ab  n="25"> Diligis enim omnia qu&#x00E6; sunt,/ et nihil odisti eorum qu&#x00E6; fecisti ;/ nec enim odiens aliquid constituisti aut fecisti./</ab>
<ab  n="26"> Quomodo autem posset aliquid permanere, nisi tu voluisses ?/ aut quod a te vocatum non esset conservaretur ?/</ab>
<ab  n="27"> Parcis autem omnibus, quoniam tua sunt, Domine,/ qui amas animas.]</ab>
</div>
<div type="chap" n="12">
<ab  n="1"> [O quam bonus et suavis est, Domine, spiritus tuus in omnibus !/</ab>
<ab  n="2"> Ideoque eos qui exerrant partibus corripis,/ et de quibus peccant admones et alloqueris,/ ut relicta malitia credant in te, Domine.]&#x00B6;</ab>
<ab  n="3"> [Illos enim antiquos inhabitatores terr&#x00E6; sanct&#x00E6; tu&#x00E6;,/ quos exhorruisti,/</ab>
<ab  n="4"> quoniam odibilia opera tibi faciebant/ per medicamina et sacrificia injusta,/</ab>
<ab  n="5"> et filiorum suorum necatores sine misericordia,/ et comestores viscerum hominum,/ et devoratores sanguinis a medio sacramento tuo,/</ab>
<ab  n="6"> et auctores parentes animarum inauxiliatarum,/ perdere voluisti per manus parentum nostrorum :/</ab>
<ab  n="7"> ut dignam perciperent peregrinationem puerorum Dei,/ qu&#x00E6; tibi omnium carior est terra./</ab>
<ab  n="8"> Sed et his tamquam hominibus pepercisti,/ et misisti antecessores exercitus tui vespas,/ ut illos paulatim exterminarent./</ab>
<ab  n="9"> Non quia impotens eras in bello subjicere impios justis,/ aut bestiis s&#x00E6;vis, aut verbo duro simul exterminare :/</ab>
<ab  n="10"> sed partibus judicans,/ dabas locum p&#x0153;nitenti&#x00E6;,/ non ignorans quoniam nequam est natio eorum,/ et naturalis malitia ipsorum,/ et quoniam non poterat mutari cogitatio illorum in perpetuum./</ab>
<ab  n="11"> Semen enim erat maledictum ab initio ;/ nec timens aliquem, veniam dabas peccatis illorum./</ab>
<ab  n="12"> Quis enim dicet tibi : Quid fecisti ?/ aut quis stabit contra judicium tuum ?/ aut quis in conspectu tuo veniet vindex iniquorum hominum ?/ aut quis tibi imputabit, si perierint nationes quas tu fecisti ?/</ab>
<ab  n="13"> Non enim est alius deus quam tu,/ cui cura est de omnibus,/ ut ostendas quoniam non injuste judicas judicium./</ab>
<ab  n="14"> Neque rex, neque tyrannus in conspectu tuo inquirent/ de his quos perdidisti./</ab>
<ab  n="15"> Cum ergo sis justus, juste omnia disponis ;/ ipsum quoque qui non debet puniri, condemnare,/ exterum &#x00E6;stimas a tua virtute./</ab>
<ab  n="16"> Virtus enim tua justiti&#x00E6; initium est,/ et ob hoc quod Dominus es,/ omnibus te parcere facis./</ab>
<ab  n="17"> Virtutem enim ostendis tu,/ qui non crederis esse in virtute consummatus,/ et horum qui te nesciunt audaciam traducis./</ab>
<ab  n="18"> Tu autem dominator virtutis, cum tranquillitate judicas,/ et cum magna reverentia disponis nos :/ subest enim tibi, cum volueris posse.]&#x00B6;</ab>
<ab  n="19"> [Docuisti autem populum tuum per talia opera,/ quoniam oportet justum esse et humanum ;/ et bon&#x00E6; spei fecisti filios tuos,/ quoniam judicans das locum in peccatis p&#x0153;nitenti&#x00E6;./</ab>
<ab  n="20"> Si enim inimicos servorum tuorum, et debitos morti,/ cum tanta cruciasti attentione,/ dans tempus et locum per qu&#x00E6; possent mutari a malitia :/</ab>
<ab  n="21"> cum quanta diligentia judicasti filios tuos,/ quorum parentibus juramenta et conventiones dedisti bonarum promissionum !/</ab>
<ab  n="22"> Cum ergo das nobis disciplinam,/ inimicos nostros multipliciter flagellas,/ ut bonitatem tuam cogitemus judicantes,/ et cum de nobis judicatur, speremus misericordiam tuam./</ab>
<ab  n="23"> Unde et illis qui in vita sua insensate et injuste vixerunt,/ per h&#x00E6;c qu&#x00E6; coluerunt dedisti summa tormenta./</ab>
<ab  n="24"> Etenim in erroris via diutius erraverunt,/ deos &#x00E6;stimantes h&#x00E6;c qu&#x00E6; in animalibus sunt supervacua,/ infantium insensatorum more viventes./</ab>
<ab  n="25"> Propter hoc tamquam pueris insensatis judicium in derisum dedisti./</ab>
<ab  n="26"> Qui autem ludibriis et increpationibus non sunt correcti,/ dignum Dei judicium experti sunt./</ab>
<ab  n="27"> In quibus enim patientes indignabantur/ per h&#x00E6;c quos putabant deos,/ in ipsis cum exterminarentur videntes,/ illum quem olim negabant se nosse, verum Deum agnoverunt ;/ propter quod et finis condemnationis eorum venit super illos.]</ab>
</div>
<div type="chap" n="13">
<ab  n="1"> [Vani autem sunt omnes homines/ in quibus non subest scientia Dei ;/ et de his qu&#x00E6; videntur bona,/ non potuerunt intelligere eum qui est,/ neque operibus attendentes agnoverunt quis esset artifex :/</ab>
<ab  n="2"> sed aut ignem, aut spiritum, aut citatum a&#x00EB;rem,/ aut gyrum stellarum, aut nimiam aquam, aut solem et lunam,/ rectores orbis terrarum deos putaverunt./</ab>
<ab  n="3"> Quorum si specie delectati, deos putaverunt,/ sciant quanto his dominator eorum speciosior est :/ speciei enim generator h&#x00E6;c omnia constituit./</ab>
<ab  n="4"> Aut si virtutem et opera eorum mirati sunt,/ intelligant ab illis quoniam qui h&#x00E6;c fecit fortior est illis :/</ab>
<ab  n="5"> a magnitudine enim speciei et creatur&#x00E6;/ cognoscibiliter poterit creator horum videri./</ab>
<ab  n="6"> Sed tamen adhuc in his minor est querela ;/ et hi enim fortasse errant,/ Deum qu&#x00E6;rentes, et volentes invenire./</ab>
<ab  n="7"> Etenim cum in operibus illius conversentur inquirunt,/ et persuasum habent quoniam bona sunt qu&#x00E6; videntur./</ab>
<ab  n="8"> Iterum autem nec his debet ignosci./</ab>
<ab  n="9"> Si enim tantum potuerunt scire/ ut possent &#x00E6;stimare s&#x00E6;culum,/ quomodo hujus Dominum non facilius invenerunt ?]&#x00B6;</ab>
<ab  n="10"> [Infelices autem sunt,/ et inter mortuos spes illorum est,/ qui appellaverunt deos opera manuum hominum :/ aurum et argentum, artis inventionem,/ et similitudines animalium, aut lapidem inutilem,/ opus manus antiqu&#x00E6;./</ab>
<ab  n="11"> Aut si quis artifex faber de silva lignum rectum secuerit,/ et hujus docte eradat omnem corticem,/ et arte sua usus/ diligenter fabricet vas utile in conversationem vit&#x00E6; ;/</ab>
<ab  n="12"> reliquiis autem ejus operis/ ad pr&#x00E6;parationem esc&#x00E6; abutatur,/</ab>
<ab  n="13"> et reliquum horum quod ad nullos usus facit,/ lignum curvum et vorticibus plenum/ sculpat diligenter per vacuitatem suam,/ et per scientiam su&#x00E6; artis figuret illud,/ et assimilet illud imagini hominis,/</ab>
<ab  n="14"> aut alicui ex animalibus illud comparet :/ perliniens rubrica, et rubicundum faciens fuco colorem illius,/ et omnem maculam qu&#x00E6; in illo est perliniens ;/</ab>
<ab  n="15"> et faciat ei dignam habitationem,/ et in pariete ponens illud,/ et confirmans ferro</ab>
<ab  n="16"> ne forte cadat,/ prospiciens illi :/ sciens quoniam non potest adjuvare se :/ imago enim est, et opus est illi adjutorium./</ab>
<ab  n="17"> Et de substantia sua, et de filiis suis,/ et de nuptiis votum faciens inquirit :/ non erubescit loqui cum illo qui sine anima est./</ab>
<ab  n="18"> Et pro sanitate quidem infirmum deprecatur,/ et pro vita rogat mortuum,/ et in adjutorium inutilem invocat./</ab>
<ab  n="19"> Et pro itinere petit ab eo qui ambulare non potest ;/ et de acquirendo, et de operando,/ et de omnium rerum eventu,/ petit ab eo qui in omnibus est inutilis.]</ab>
</div>
<div type="chap" n="14">
<ab  n="1"> [Iterum alius navigare cogitans,/ et per feros fluctus iter facere incipiens,/ ligno portante se, fragilius lignum invocat./</ab>
<ab  n="2"> Illud enim cupiditas acquirendi excogitavit,/ et artifex sapientia fabricavit sua./</ab>
<ab  n="3"> Tua autem, Pater, providentia gubernat :/ quoniam dedisti et in mari viam,/ et inter fluctus semitam firmissimam,/</ab>
<ab  n="4"> ostendens quoniam potens es ex omnibus salvare,/ etiam si sine arte aliquis adeat mare./</ab>
<ab  n="5"> Sed ut non essent vacua sapienti&#x00E6; tu&#x00E6; opera,/ propter hoc etiam et exiguo ligno credunt homines animas suas,/ et transeuntes mare per ratem liberati sunt./</ab>
<ab  n="6"> Sed et ab initio cum perirent superbi gigantes,/ spes orbis terrarum ad ratem confugiens,/ remisit s&#x00E6;culo semen nativitatis qu&#x00E6; manu tua erat gubernata./</ab>
<ab  n="7"> Benedictum est enim lignum per quod fit justitia ;/</ab>
<ab  n="8"> per manus autem quod fit idolum,/ maledictum est et ipsum, et qui fecit illud :/ quia ille quidem operatus est,/ illud autem cum esset fragile, deus cognominatus est./</ab>
<ab  n="9"> Similiter autem odio sunt Deo impius et impietas ejus ;/</ab>
<ab  n="10"> etenim quod factum est, cum illo qui fecit tormenta patietur./</ab>
<ab  n="11"> Propter hoc et in idolis nationum non erit respectus,/ quoniam creatur&#x00E6; Dei in odium fact&#x00E6; sunt,/ et in tentationem animabus hominum,/ et in muscipulam pedibus insipientium./</ab>
<ab  n="12"> Initium enim fornicationis est exquisitio idolorum,/ et adinventio illorum corruptio vit&#x00E6; est :/</ab>
<ab  n="13"> neque enim erant ab initio,/ neque erunt in perpetuum./</ab>
<ab  n="14"> Supervacuitas enim hominum h&#x00E6;c advenit in orbem terrarum,/ et ideo brevis illorum finis est inventus.]&#x00B6;</ab>
<ab  n="15"> [Acerbo enim luctu dolens pater,/ cito sibi rapti filii fecit imaginem ;/ et illum qui tunc quasi homo mortuus fuerat,/ nunc tamquam deum colere c&#x0153;pit,/ et constituit inter servos suos sacra et sacrificia./</ab>
<ab  n="16"> Deinde interveniente tempore, convalescente iniqua consuetudine,/ hic error tamquam lex custoditus est,/ et tyrannorum imperio colebantur figmenta./</ab>
<ab  n="17"> Et hos quos in palam homines honorare non poterant/ propter hoc quod longe essent,/ e longinquo figura eorum allata,/ evidentem imaginem regis quem honorare volebant fecerunt,/ ut illum qui aberat, tamquam pr&#x00E6;sentem colerent sua sollicitudine./</ab>
<ab  n="18"> Provexit autem ad horum culturam/ et hos qui ignorabant artificis eximia diligentia./</ab>
<ab  n="19"> Ille enim, volens placere illi qui se assumpsit,/ elaboravit arte sua ut similitudinem in melius figuraret./</ab>
<ab  n="20"> Multitudo autem hominum, abducta per speciem operis,/ eum qui ante tempus tamquam homo honoratus fuerat,/ nunc deum &#x00E6;stimaverunt./</ab>
<ab  n="21"> Et h&#x00E6;c fuit vit&#x00E6; human&#x00E6; deceptio,/ quoniam aut affectui aut regibus deservientes homines,/ incommunicabile nomen lapidibus et lignis imposuerunt.]&#x00B6;</ab>
<ab  n="22"> [Et non suffecerat errasse eos circa Dei scientiam,/ sed et in magno viventes inscienti&#x00E6; bello,/ tot et tam magna mala pacem appellant./</ab>
<ab  n="23"> Aut enim filios suos sacrificantes,/ aut obscura sacrificia facientes,/ aut insani&#x00E6; plenas vigilias habentes,/</ab>
<ab  n="24"> neque vitam, neque nuptias mundas jam custodiunt :/ sed alius alium per invidiam occidit,/ aut adulterans contristat,/</ab>
<ab  n="25"> et omnia commista sunt : sanguis, homicidium,/ furtum et fictio, corruptio et infidelitas,/ turbatio et perjurium, tumultus bonorum,/</ab>
<ab  n="26"> Dei immemoratio, animarum inquinatio,/ nativitatis immutatio, nuptiarum inconstantia,/ inordinatio m&#x0153;chi&#x00E6; et impudiciti&#x00E6;./</ab>
<ab  n="27"> Infandorum enim idolorum cultura/ omnis mali causa est, et initium et finis./</ab>
<ab  n="28"> Aut enim dum l&#x00E6;tantur insaniunt,/ aut certe vaticinantur falsa,/ aut vivunt injuste, aut pejerant cito./</ab>
<ab  n="29"> Dum enim confidunt in idolis qu&#x00E6; sine anima sunt,/ male jurantes noceri se non sperant./</ab>
<ab  n="30"> Utraque ergo illis evenient digne,/ quoniam male senserunt de Deo, attendentes idolis,/ et juraverunt injuste,/ in dolo contemnentes justitiam./</ab>
<ab  n="31"> Non enim juratorum virtus,/ sed peccantium p&#x0153;na,/ perambulat semper injustorum pr&#x00E6;varicationem.]</ab>
</div>
<div type="chap" n="15">
<ab  n="1"> [Tu autem, Deus noster, suavis et verus es,/ patiens, et in misericordia disponens omnia./</ab>
<ab  n="2"> Etenim si peccaverimus, tui sumus,/ scientes magnitudinem tuam ;/ et si non peccaverimus,/ scimus quoniam apud te sumus computati./</ab>
<ab  n="3"> Nosse enim te, consummata justitia est ;/ et scire justitiam et virtutem tuam, radix est immortalitatis./</ab>
<ab  n="4"> Non enim in errorem induxit nos/ hominum mal&#x00E6; artis excogitatio,/ nec umbra pictur&#x00E6; labor sine fructu,/ effigies sculpta per varios colores :/</ab>
<ab  n="5"> cujus aspectus insensato dat concupiscentiam,/ et diligit mortu&#x00E6; imaginis effigiem sine anima./</ab>
<ab  n="6"> Malorum amatores digni sunt qui spem habeant in talibus,/ et qui faciunt illos, et qui diligunt, et qui colunt.]&#x00B6;</ab>
<ab  n="7"> [Sed et figulus mollem terram premens,/ laboriose fingit ad usus nostros unumquodque vas ;/ et de eodem luto fingit qu&#x00E6; munda sunt in usum vasa,/ et similiter qu&#x00E6; his sunt contraria :/ horum autem vasorum quis sit usus,/ judex est figulus./</ab>
<ab  n="8"> Et cum labore vano deum fingit de eodem luto/ ille qui paulo ante de terra factus fuerat,/ et post pusillum reducit se unde acceptus est,/ repetitus anim&#x00E6; debitum quam habebat./</ab>
<ab  n="9"> Sed cura est illi non quia laboraturus est,/ nec quoniam brevis illi vita est :/ sed concertatur aurificibus et argentariis ;/ sed et &#x00E6;rarios imitatur,/ et gloriam pr&#x00E6;fert, quoniam res supervacuas fingit./</ab>
<ab  n="10"> Cinis est enim cor ejus,/ et terra supervacua spes illius,/ et luto vilior vita ejus :/</ab>
<ab  n="11"> quoniam ignoravit qui se finxit,/ et qui inspiravit illi animam qu&#x00E6; operatur,/ et qui insufflavit ei spiritum vitalem./</ab>
<ab  n="12"> Sed et &#x00E6;stimaverunt ludum esse vitam nostram,/ et conversationem vit&#x00E6; compositam ad lucrum,/ et oportere undecumque etiam ex malo acquirere./</ab>
<ab  n="13"> Hic enim scit se super omnes delinquere,/ qui ex terr&#x00E6; materia fragilia vasa et sculptilia fingit./</ab>
<ab  n="14"> Omnes enim insipientes,/ et infelices supra modum anim&#x00E6; superbi,/ sunt inimici populi tui, et imperantes illi :/</ab>
<ab  n="15"> quoniam omnia idola nationum deos &#x00E6;stimaverunt,/ quibus neque oculorum usus est ad videndum,/ neque nares ad percipiendum spiritum,/ neque aures ad audiendum,/ neque digiti manuum ad tractandum,/ sed et pedes eorum pigri ad ambulandum./</ab>
<ab  n="16"> Homo enim fecit illos ;/ et qui spiritum mutuatus est, is finxit illos./ Nemo enim sibi similem homo poterit deum fingere./</ab>
<ab  n="17"> Cum enim sit mortalis, mortuum fingit manibus iniquis./ Melior enim est ipse his quos colit,/ quia ipse quidem vixit, cum esset mortalis, illi autem numquam.]&#x00B6;</ab>
<ab  n="18"> [Sed et animalia miserrima colunt ;/ insensata enim comparata his, illis sunt deteriora./</ab>
<ab  n="19"> Sed nec aspectu aliquis ex his animalibus bona potest conspicere :/ effugerunt autem Dei laudem et benedictionem ejus.]</ab>
</div>
<div type="chap" n="16">
<ab  n="1"> [Propter h&#x00E6;c et per his similia passi sunt digne tormenta,/ et per multitudinem bestiarum exterminati sunt./</ab>
<ab  n="2"> Pro quibus tormentis bene disposuisti populum tuum,/ quibus dedisti concupiscentiam delectamenti sui novum saporem,/ escam parans eis ortygometram :/</ab>
<ab  n="3"> ut illi quidem, concupiscentes escam/ propter ea qu&#x00E6; illis ostensa et missa sunt,/ etiam a necessaria concupiscentia averterentur./ Hi autem in brevi inopes facti, novam gustaverunt escam./</ab>
<ab  n="4"> Oportebat enim illis sine excusatione quidem/ supervenire interitum exercentibus tyrannidem ;/ his autem tantum ostendere/ quemadmodum inimici eorum exterminabantur./</ab>
<ab  n="5"> Etenim cum illis supervenit s&#x00E6;va bestiarum ira,/ morsibus perversorum colubrorum exterminabantur./</ab>
<ab  n="6"> Sed non in perpetuum ira tua permansit,/ sed ad correptionem in brevi turbati sunt,/ signum habentes salutis ad commemorationem mandati legis tu&#x00E6;./</ab>
<ab  n="7"> Qui enim conversus est,/ non per hoc quod videbat sanabatur,/ sed per te, omnium salvatorem./</ab>
<ab  n="8"> In hoc autem ostendisti inimicis nostris/ quia tu es qui liberas ab omni malo./</ab>
<ab  n="9"> Illos enim locustarum et muscarum occiderunt morsus,/ et non est inventa sanitas anim&#x00E6; illorum,/ quia digni erant ab hujuscemodi exterminari./</ab>
<ab  n="10"> Filios autem tuos nec draconum venenatorum vicerunt dentes :/ misericordia enim tua adveniens sanabat illos./</ab>
<ab  n="11"> In memoria enim sermonum tuorum examinabantur,/ et velociter salvabantur :/ ne in altam incidentes oblivionem/ non possent tuo uti adjutorio./</ab>
<ab  n="12"> Etenim neque herba, neque malagma sanavit eos :/ sed tuus, Domine, sermo, qui sanat omnia./</ab>
<ab  n="13"> Tu es enim, Domine, qui vit&#x00E6; et mortis habes potestatem,/ et deducis ad portas mortis, et reducis./</ab>
<ab  n="14"> Homo autem occidit quidem per malitiam ;/ et cum exierit spiritus, non revertetur,/ nec revocabit animam qu&#x00E6; recepta est./</ab>
<ab  n="15"> Sed tuam manum effugere impossibile est./</ab>
<ab  n="16"> Negantes enim te nosse impii,/ per fortitudinem brachii tui flagellati sunt :/ novis aquis, et grandinibus,/ et pluviis persecutionem passi,/ et per ignem consumpti./</ab>
<ab  n="17"> Quod enim mirabile erat, in aqua, qu&#x00E6; omnia extinguit,/ plus ignis valebat :/ vindex est enim orbis justorum./</ab>
<ab  n="18"> Quodam enim tempore mansuetabatur ignis,/ ne comburerentur qu&#x00E6; ad impios missa erant animalia,/ sed ut ipsi videntes scirent/ quoniam Dei judicio patiuntur persecutionem./</ab>
<ab  n="19"> Et quodam tempore in aqua/ supra virtutem ignis exardescebat undique,/ ut iniqu&#x00E6; terr&#x00E6; nationem exterminaret./</ab>
<ab  n="20"> Pro quibus angelorum esca nutrivisti populum tuum,/ et paratum panem de c&#x00E6;lo pr&#x00E6;stitisti illis sine labore,/ omne delectamentum in se habentem,/ et omnis saporis suavitatem./</ab>
<ab  n="21"> Substantia enim tua dulcedinem tuam,/ quam in filios habes, ostendebat ;/ et deserviens uniuscujusque voluntati,/ ad quod quisque volebat convertebatur./</ab>
<ab  n="22"> Nix autem et glacies sustinebant vim ignis, et non tabescebant :/ ut scirent quoniam fructus inimicorum exterminabat/ ignis ardens in grandine et pluvia coruscans ;/</ab>
<ab  n="23"> hic autem iterum ut nutrirentur justi,/ etiam su&#x00E6; virtutis oblitus est./</ab>
<ab  n="24"> Creatura enim tibi factori deserviens,/ exardescit in tormentum adversus injustos,/ et lenior fit ad benefaciendum pro his qui in te confidunt./</ab>
<ab  n="25"> Propter hoc et tunc in omnia transfigurata,/ omnium nutrici grati&#x00E6; tu&#x00E6; deserviebat,/ ad voluntatem eorum qui a te desiderabant :/</ab>
<ab  n="26"> ut scirent filii tui quos dilexisti, Domine,/ quoniam non nativitatis fructus pascunt homines,/ sed sermo tuus hos qui in te crediderint conservat./</ab>
<ab  n="27"> Quod enim ab igne non poterat exterminari,/ statim ab exiguo radio solis calefactum tabescebat :/</ab>
<ab  n="28"> ut notum omnibus esset/ quoniam oportet pr&#x00E6;venire solem ad benedictionem tuam,/ et ad ortum lucis te adorare./</ab>
<ab  n="29"> Ingrati enim spes tamquam hibernalis glacies tabescet,/ et disperiet tamquam aqua supervacua.]</ab>
</div>
<div type="chap" n="17">
<ab  n="1"> [Magna sunt enim judicia tua, Domine,/ et inenarrabilia verba tua :/ propter hoc indisciplinat&#x00E6; anim&#x00E6; erraverunt./</ab>
<ab  n="2"> Dum enim persuasum habent iniqui/ posse dominari nationi sanct&#x00E6;,/ vinculis tenebrarum et long&#x00E6; noctis compediti,/ inclusi sub tectis,/ fugitivi perpetu&#x00E6; providenti&#x00E6; jacuerunt./</ab>
<ab  n="3"> Et dum putant se latere in obscuris peccatis,/ tenebroso oblivionis velamento dispersi sunt,/ paventes horrende,/ et cum admiratione nimia perturbati./</ab>
<ab  n="4"> Neque enim qu&#x00E6; continebat illos spelunca sine timore custodiebat,/ quoniam sonitus descendens perturbabat illos,/ et person&#x00E6; tristes illis apparentes pavorem illis pr&#x00E6;stabant./</ab>
<ab  n="5"> Et ignis quidem nulla vis poterat illis lumen pr&#x00E6;bere,/ nec siderum limpid&#x00E6; flamm&#x00E6;/ illuminare poterant illam noctem horrendam./</ab>
<ab  n="6"> Apparebat autem illis subitaneus ignis, timore plenus ;/ et timore perculsi illius qu&#x00E6; non videbatur faciei,/ &#x00E6;stimabant deteriora esse qu&#x00E6; videbantur./</ab>
<ab  n="7"> Et magic&#x00E6; artis appositi erant derisus,/ et sapienti&#x00E6; glori&#x00E6; correptio cum contumelia./</ab>
<ab  n="8"> Illi enim qui promittebant/ timores et perturbationes expellere se ab anima languente,/ hi cum derisu pleni timore languebant./</ab>
<ab  n="9"> Nam etsi nihil illos ex monstris perturbabat,/ transitu animalium et serpentium sibilatione commoti,/ tremebundi peribant,/ et a&#x00EB;rem quem nulla ratione quis effugere posset, negantes se videre./</ab>
<ab  n="10"> Cum sit enim timida nequitia,/ dat testimonium condemnationis :/ semper enim pr&#x00E6;sumit s&#x00E6;va,/ perturbata conscientia :/</ab>
<ab  n="11"> nihil enim est timor nisi proditio cogitationis auxiliorum./</ab>
<ab  n="12"> Et dum ab intus minor est exspectatio,/ majorem computat inscientiam ejus caus&#x00E6;,/ de qua tormentum pr&#x00E6;stat./</ab>
<ab  n="13"> Illi autem qui impotentem vere noctem,/ et ab infimis et ab altissimis inferis supervenientem,/ eumdem somnum dormientes,/</ab>
<ab  n="14"> aliquando monstrorum exagitabantur timore,/ aliquando anim&#x00E6; deficiebant traductione :/ subitaneus enim illis et insperatus timor supervenerat./</ab>
<ab  n="15"> Deinde si quisquam ex illis decidisset,/ custodiebatur in carcere sine ferro reclusus./</ab>
<ab  n="16"> Si enim rusticus quis erat, aut pastor,/ aut agri laborum operarius pr&#x00E6;occupatus esset,/ ineffugibilem sustinebat necessitatem ;/</ab>
<ab  n="17"> una enim catena tenebrarum omnes erant colligati./ Sive spiritus sibilans,/ aut inter spissos arborum ramos avium sonus suavis,/ aut vis aqu&#x00E6; decurrentis nimium,/</ab>
<ab  n="18"> aut sonus validus pr&#x00E6;cipitatarum petrarum,/ aut ludentium animalium cursus invisus,/ aut mugientium valida bestiarum vox,/ aut resonans de altissimis montibus echo :/ deficientes faciebant illos pr&#x00E6; timore./</ab>
<ab  n="19"> Omnis enim orbis terrarum limpido illuminabatur lumine,/ et non impeditis operibus continebatur./</ab>
<ab  n="20"> Solis autem illis superposita erat gravis nox,/ imago tenebrarum qu&#x00E6; superventura illis erat :/ ipsi ergo sibi erant graviores tenebris.]</ab>
</div>
<div type="chap" n="18">
<ab  n="1"> [Sanctis autem tuis maxima erat lux,/ et horum quidem vocem audiebant, sed figuram non videbant./ Et quia non et ipsi eadem passi erant, magnificabant te ;/</ab>
<ab  n="2"> et qui ante l&#x00E6;si erant, quia non l&#x00E6;debantur, gratias agebant,/ et ut esset differentia, donum petebant./</ab>
<ab  n="3"> Propter quod ignis ardentem columnam/ ducem habuerunt ignot&#x00E6; vi&#x00E6;,/ et solem sine l&#x00E6;sura boni hospitii pr&#x00E6;stitisti./</ab>
<ab  n="4"> Digni quidem illi carere luce,/ et pati carcerem tenebrarum,/ qui inclusos custodiebant filios tuos,/ per quos incipiebat incorruptum legis lumen s&#x00E6;culo dari.]&#x00B6;</ab>
<ab  n="5"> [Cum cogitarent justorum occidere infantes,/ et uno exposito filio et liberato,/ in traductionem illorum, multitudinem filiorum abstulisti,/ et pariter illos perdidisti in aqua valida./</ab>
<ab  n="6"> Illa enim nox ante cognita est a patribus nostris,/ ut vere scientes quibus juramentis crediderunt,/ anim&#x00E6;quiores essent./</ab>
<ab  n="7"> Suscepta est autem a populo tuo sanitas quidem justorum,/ injustorum autem exterminatio./</ab>
<ab  n="8"> Sicut enim l&#x00E6;sisti adversarios,/ sic et nos provocans magnificasti./</ab>
<ab  n="9"> Absconse enim sacrificabant justi pueri bonorum,/ et justiti&#x00E6; legem in concordia disposuerunt ;/ similiter et bona et mala recepturos justos,/ patrum jam decantantes laudes./</ab>
<ab  n="10"> Resonabat autem inconveniens inimicorum vox,/ et flebilis audiebatur planctus ploratorum infantium./</ab>
<ab  n="11"> Simili autem p&#x0153;na servus cum domino afflictus est,/ et popularis homo regi similia passus./</ab>
<ab  n="12"> Similiter ergo omnes, uno nomine mortis,/ mortuos habebant innumerabiles :/ nec enim ad sepeliendum vivi sufficiebant,/ quoniam uno momento qu&#x00E6; erat pr&#x00E6;clarior/ natio illorum exterminata est./</ab>
<ab  n="13"> De omnibus enim non credentes, propter veneficia ;/ tunc vero primum cum fuit exterminium primogenitorum,/ spoponderunt populum Dei esse./</ab>
<ab  n="14"> Cum enim quietum silentium contineret omnia,/ et nox in suo cursu medium iter haberet,/</ab>
<ab  n="15"> omnipotens sermo tuus de c&#x00E6;lo, a regalibus sedibus,/ durus debellator in mediam exterminii terram prosilivit,/</ab>
<ab  n="16"> gladius acutus insimulatum imperium tuum portans :/ et stans, replevit omnia morte,/ et usque ad c&#x00E6;lum attingebat stans in terra./</ab>
<ab  n="17"> Tunc continuo visus somniorum malorum turbaverunt illos,/ et timores supervenerunt insperati./</ab>
<ab  n="18"> Et alius alibi projectus semivivus,/ propter quam moriebatur causam demonstrabat mortis./</ab>
<ab  n="19"> Visiones enim qu&#x00E6; illos turbaverunt h&#x00E6;c pr&#x00E6;monebant,/ ne inscii quare mala patiebantur perirent./</ab>
<ab  n="20"> Tetigit autem tunc et justos tentatio mortis,/ et commotio in eremo facta est multitudinis :/ sed non diu permansit ira tua./</ab>
<ab  n="21"> Prosperans enim homo sine querela deprecari pro populis,/ proferens servitutis su&#x00E6; scutum,/ orationem et per incensum deprecationem allegans,/ restitit ir&#x00E6;, et finem imposuit necessitati,/ ostendens quoniam tuus est famulus./</ab>
<ab  n="22"> Vicit autem turbas non in virtute corporis,/ nec armatur&#x00E6; potentia :/ sed verbo illum qui se vexabat subjecit,/ juramenta parentum et testamentum commemorans./</ab>
<ab  n="23"> Cum enim jam acervatim cecidissent super alterutrum mortui,/ interstitit, et amputavit impetum,/ et divisit illam qu&#x00E6; ad vivos ducebat viam./</ab>
<ab  n="24"> In veste enim poderis quam habebat, totus erat orbis terrarum ;/ et parentum magnalia in quatuor ordinibus lapidum erant sculpta,/ et magnificentia tua in diademate capitis illius sculpta erat./</ab>
<ab  n="25"> His autem cessit qui exterminabat, et h&#x00E6;c extimuit :/ erat enim sola tentatio ir&#x00E6; sufficiens.]</ab>
</div>
<div type="chap" n="19">
<ab  n="1"> [Impiis autem usque in novissimum/ sine misericordia ira supervenit./ Pr&#x00E6;sciebat enim et futura illorum :/</ab>
<ab  n="2"> quoniam cum ipsi permisissent ut se educerent,/ et cum magna sollicitudine pr&#x00E6;misissent illos,/ consequebantur illos, p&#x0153;nitentia acti./</ab>
<ab  n="3"> Adhuc enim inter manus habentes luctum,/ et deplorantes ad monumenta mortuorum,/ aliam sibi assumpserunt cogitationem inscienti&#x00E6;,/ et quos rogantes projecerant,/ hos tamquam fugitivos persequebantur./</ab>
<ab  n="4"> Ducebat enim illos ad hunc finem digna necessitas ;/ et horum qu&#x00E6; acciderant commemorationem amittebant,/ ut qu&#x00E6; deerant tormentis repleret punitio :/</ab>
<ab  n="5"> et populus quidem tuus mirabiliter transiret,/ illi autem novam mortem invenirent./</ab>
<ab  n="6"> Omnis enim creatura ad suum genus ab initio refigurabatur,/ deserviens tuis pr&#x00E6;ceptis,/ ut pueri tui custodirentur ill&#x00E6;si./</ab>
<ab  n="7"> Nam nubes castra eorum obumbrabat,/ et ex aqua qu&#x00E6; ante erat, terra arida apparuit,/ et in mari Rubro via sine impedimento,/ et campus germinans de profundo nimio :/</ab>
<ab  n="8"> per quem omnis natio transivit qu&#x00E6; tegebatur tua manu,/ videntes tua mirabilia et monstra./</ab>
<ab  n="9"> Tamquam enim equi depaverunt escam,/ et tamquam agni exsultaverunt,/ magnificantes te, Domine, qui liberasti illos./</ab>
<ab  n="10"> Memores enim erant adhuc eorum/ qu&#x00E6; in incolatu illorum facta fuerant :/ quemadmodum pro natione animalium eduxit terra muscas,/ et pro piscibus eructavit fluvius multitudinem ranarum./</ab>
<ab  n="11"> Novissime autem viderunt novam creaturam avium,/ cum, adducti concupiscentia, postulaverunt escas epulationis./</ab>
<ab  n="12"> In allocutione enim desiderii ascendit illis de mari ortygometra :/ et vexationes peccatoribus supervenerunt,/ non sine illis qu&#x00E6; ante facta erant argumentis per vim fulminum :/ juste enim patiebantur secundum suas nequitias.]&#x00B6;</ab>
<ab  n="13"> [Etenim detestabiliorem inhospitalitatem instituerunt :/ alii quidem ignotos non recipiebant advenas ;/ alii autem bonos hospites in servitutem redigebant./</ab>
<ab  n="14"> Et non solum h&#x00E6;c, sed et alius quidam respectus illorum erat,/ quoniam inviti recipiebant extraneos./</ab>
<ab  n="15"> Qui autem cum l&#x00E6;titia receperunt hos/ qui eisdem usi erant justitiis,/ s&#x00E6;vissimis afflixerunt doloribus./</ab>
<ab  n="16"> Percussi sunt autem c&#x00E6;citate :/ sicut illi in foribus justi,/ cum subitaneis cooperti essent tenebris,/ unusquisque transitum ostii sui qu&#x00E6;rebat./</ab>
<ab  n="17"> In se enim elementa dum convertuntur,/ sicut in organo qualitatis sonus immutatur,/ et omnia suum sonum custodiunt :/ unde &#x00E6;stimari ex ipso visu certo potest./</ab>
<ab  n="18"> Agrestia enim in aquatica convertebantur,/ et qu&#x00E6;cumque erant natantia, in terram transibant./</ab>
<ab  n="19"> Ignis in aqua valebat supra suam virtutem,/ et aqua extinguentis natur&#x00E6; obliviscebatur./</ab>
<ab  n="20"> Flamm&#x00E6; e contrario corruptibilium animalium/ non vexaverunt carnes coambulantium,/ nec dissolvebant illam, qu&#x00E6; facile dissolvebatur sicut glacies, bonam escam./ In omnibus enim magnificasti populum tuum, Domine,/ et honorasti, et non despexisti,/ in omni tempore et in omni loco assistens eis.]</ab>
</div>
</div>

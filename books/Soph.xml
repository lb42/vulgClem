<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Verbum Domini quod factum est ad Sophoniam, filium Chusi, filii Godoli&#x00E6;, filii Amari&#x00E6;, filii Ezeci&#x00E6;, in diebus Josi&#x00E6;, filii Amon, regis Jud&#x00E6;.&#x00B6;</ab>
<ab  n="2"> [Congregans congregabo omnia a facie terr&#x00E6;, dicit Dominus :/</ab>
<ab  n="3"> congregans hominem et pecus,/ congregans volatilia c&#x00E6;li et pisces maris :/ et ruin&#x00E6; impiorum erunt,/ et disperdam homines a facie terr&#x00E6;, dicit Dominus./</ab>
<ab  n="4"> Et extendam manum meam super Judam/ et super omnes habitantes Jerusalem :/ et disperdam de loco hoc reliquias Baal,/ et nomina &#x00E6;dituorum cum sacerdotibus ;/</ab>
<ab  n="5"> et eos qui adorant super tecta militiam c&#x00E6;li,/ et adorant et jurant in Domino,/ et jurant in Melchom ;/</ab>
<ab  n="6"> et qui avertuntur de post tergum Domini,/ et qui non qu&#x00E6;sierunt Dominum,/ nec investigaverunt eum./</ab>
<ab  n="7"> Silete a facie Domini Dei,/ quia juxta est dies Domini :/ quia pr&#x00E6;paravit Dominus hostiam ;/ sanctificavit vocatos suos./</ab>
<ab  n="8"> Et erit : in die hosti&#x00E6; Domini,/ visitabo super principes,/ et super filios regis,/ et super omnes qui induti sunt veste peregrina ;/</ab>
<ab  n="9"> et visitabo super omnem qui arroganter ingreditur super limen in die illa,/ qui complent domum Domini Dei sui iniquitate et dolo./</ab>
<ab  n="10"> Et erit in die illa, dicit Dominus,/ vox clamoris a porta piscium,/ et ululatus a Secunda,/ et contritio magna a collibus./</ab>
<ab  n="11"> Ululate, habitatores Pil&#x00E6; :/ conticuit omnis populus Chanaan,/ disperierunt omnes involuti argento./</ab>
<ab  n="12"> Et erit in tempore illo :/ scrutabor Jerusalem in lucernis,/ et visitabo super viros defixos in f&#x00E6;cibus suis,/ qui dicunt in cordibus suis :/ Non faciet bene Dominus, et non faciet male./</ab>
<ab  n="13"> Et erit fortitudo eorum in direptionem,/ et domus eorum in desertum :/ et &#x00E6;dificabunt domos, et non habitabunt ;/ et plantabunt vineas, et non bibent vinum earum./</ab>
<ab  n="14"> Juxta est dies Domini magnus :/ juxta est, et velox nimis./ Vox diei Domini amara :/ tribulabitur ibi fortis./</ab>
<ab  n="15"> Dies ir&#x00E6; dies illa,/ dies tribulationis et angusti&#x00E6;,/ dies calamitatis et miseri&#x00E6;,/ dies tenebrarum et caliginis,/ dies nebul&#x00E6; et turbinis,/</ab>
<ab  n="16"> dies tub&#x00E6; et clangoris super civitates munitas,/ et super angulos excelsos./</ab>
<ab  n="17"> Et tribulabo homines, et ambulabunt ut c&#x00E6;ci,/ quia Domino peccaverunt ;/ et effundetur sanguis eorum sicut humus,/ et corpora eorum sicut stercora./</ab>
<ab  n="18"> Sed et argentum eorum et aurum eorum non poterit liberare eos/ in die ir&#x00E6; Domini :/ in igne zeli ejus devorabitur omnis terra,/ quia consummationem cum festinatione faciet/ cunctis habitantibus terram.]</ab>
</div>
<div type="chap" n="2">
<ab  n="1"> [Convenite, congregamini, gens non amabilis,/</ab>
<ab  n="2"> priusquam pariat jussio quasi pulverem transeuntem diem,/ antequam veniat super vos ira furoris Domini,/ antequam veniat super vos dies indignationis Domini./</ab>
<ab  n="3"> Qu&#x00E6;rite Dominum, omnes mansueti terr&#x00E6;,/ qui judicium ejus estis operati ;/ qu&#x00E6;rite justum, qu&#x00E6;rite mansuetum,/ si quomodo abscondamini in die furoris Domini./</ab>
<ab  n="4"> Quia Gaza destructa erit,/ et Ascalon in desertum :/ Azotum in meridie ejicient,/ et Accaron eradicabitur./</ab>
<ab  n="5"> V&#x00E6; qui habitatis funiculum maris, gens perditorum !/ verbum Domini super vos, Chanaan, terra Philisthinorum ;/ et disperdam te, ita ut non sit inhabitator./</ab>
<ab  n="6"> Et erit funiculus maris requies pastorum, et caul&#x00E6; pecorum ;/</ab>
<ab  n="7"> et erit funiculus ejus qui remanserit de domo Juda : ibi pascentur,/ in domibus Ascalonis ad vesperam requiescent,/ quia visitabit eos Dominus Deus eorum,/ et avertet captivitatem eorum./</ab>
<ab  n="8"> Audivi opprobrium Moab,/ et blasphemias filiorum Ammon,/ qu&#x00E6; exprobraverunt populo meo,/ et magnificati sunt super terminos eorum./</ab>
<ab  n="9"> Propterea vivo ego, dicit Dominus exercituum, Deus Isra&#x00EB;l,/ quia Moab ut Sodoma erit,/ et filii Ammon quasi Gomorrha :/ siccitas spinarum, et acervi salis,/ et desertum usque in &#x00E6;ternum :/ reliqui&#x00E6; populi mei diripient eos,/ et residui gentis me&#x00E6; possidebunt illos./</ab>
<ab  n="10"> Hoc eis eveniet pro superbia sua,/ quia blasphemaverunt et magnificati sunt/ super populum Domini exercituum./</ab>
<ab  n="11"> Horribilis Dominus super eos,/ et attenuabit omnes deos terr&#x00E6; :/ et adorabunt eum viri de loco suo,/ omnes insul&#x00E6; gentium./</ab>
<ab  n="12"> Sed et vos, &#x00C6;thiopes, interfecti gladio meo eritis./</ab>
<ab  n="13"> Et extendet manum suam super aquilonem, et perdet Assur,/ et ponet speciosam in solitudinem,/ et in invium, et quasi desertum./</ab>
<ab  n="14"> Et accubabunt in medio ejus greges, omnes besti&#x00E6; gentium ;/ et onocrotalus et ericius in liminibus ejus morabuntur :/ vox cantantis in fenestra,/ corvus in superliminari,/ quoniam attenuabo robur ejus./</ab>
<ab  n="15"> H&#x00E6;c est civitas gloriosa habitans in confidentia,/ qu&#x00E6; dicebat in corde suo :/ Ego sum, et extra me non est alia amplius :/ quomodo facta est in desertum cubile besti&#x00E6; ?/ omnis qui transit per eam sibilabit,/ et movebit manum suam.]</ab>
</div>
<div type="chap" n="3">
<ab  n="1"> [V&#x00E6; provocatrix, et redempta civitas, columba !/</ab>
<ab  n="2"> non audivit vocem,/ et non suscepit disciplinam ;/ in Domino non est confisa,/ ad Deum suum non appropinquavit./</ab>
<ab  n="3"> Principes ejus in medio ejus quasi leones rugientes ;/ judices ejus lupi vespere, non relinquebant in mane./</ab>
<ab  n="4"> Prophet&#x00E6; ejus vesani, viri infideles ;/ sacerdotes ejus polluerunt sanctum,/ injuste egerunt contra legem./</ab>
<ab  n="5"> Dominus justus in medio ejus non faciet iniquitatem ;/ mane, mane judicium suum dabit in lucem, et non abscondetur ;/ nescivit autem iniquus confusionem./</ab>
<ab  n="6"> Disperdidi gentes,/ et dissipati sunt anguli earum ;/ desertas feci vias eorum,/ dum non est qui transeat ;/ desolat&#x00E6; sunt civitates eorum,/ non remanente viro, neque ullo habitatore./</ab>
<ab  n="7"> Dixi : Attamen timebis me,/ suscipies disciplinam ;/ et non peribit habitaculum ejus,/ propter omnia in quibus visitavi eam :/ verumtamen diluculo surgentes corruperunt omnes cogitationes suas./</ab>
<ab  n="8"> Quapropter exspecta me, dicit Dominus,/ in die resurrectionis me&#x00E6; in futurum :/ quia judicium meum ut congregem gentes,/ et colligam regna,/ et effundam super eos indignationem meam,/ omnem iram furoris mei :/ in igne enim zeli mei devorabitur omnis terra.]&#x00B6;</ab>
<ab  n="9"> [Quia tunc reddam populis labium electum,/ ut invocent omnes in nomine Domini,/ et serviant ei humero uno./</ab>
<ab  n="10"> Ultra flumina &#x00C6;thiopi&#x00E6;, inde supplices mei ;/ filii dispersorum meorum deferent munus mihi./</ab>
<ab  n="11"> In die illa non confunderis super cunctis adinventionibus tuis,/ quibus pr&#x00E6;varicata es in me,/ quia tunc auferam de medio tui magniloquos superbi&#x00E6; tu&#x00E6;,/ et non adjicies exaltari amplius in monte sancto meo./</ab>
<ab  n="12"> Et derelinquam in medio tui populum pauperem et egenum :/ et sperabunt in nomine Domini./</ab>
<ab  n="13"> Reliqui&#x00E6; Isra&#x00EB;l non facient iniquitatem,/ nec loquentur mendacium,/ et non invenietur in ore eorum lingua dolosa,/ quoniam ipsi pascentur, et accubabunt,/ et non erit qui exterreat./</ab>
<ab  n="14"> Lauda, filia Sion ; jubila, Isra&#x00EB;l :/ l&#x00E6;tare, et exsulta in omni corde, filia Jerusalem./</ab>
<ab  n="15"> Abstulit Dominus judicium tuum ;/ avertit inimicos tuos./ Rex Isra&#x00EB;l Dominus in medio tui :/ non timebis malum ultra./</ab>
<ab  n="16"> In die illa dicetur Jerusalem :/ Noli timere ; Sion : Non dissolvantur manus tu&#x00E6;./</ab>
<ab  n="17"> Dominus Deus tuus in medio tui fortis, ipse salvabit :/ gaudebit super te in l&#x00E6;titia,/ silebit in dilectione sua,/ exsultabit super te in laude./</ab>
<ab  n="18"> Nugas, qui a lege recesserant,/ congregabo, quia ex te erant :/ ut non ultra habeas super eis opprobrium./</ab>
<ab  n="19"> Ecce ego interficiam omnes qui afflixerunt te in tempore illo :/ et salvabo claudicantem,/ et eam qu&#x00E6; ejecta fuerat congregabo :/ et ponam eos in laudem, et in nomen,/ in omni terra confusionis eorum,/</ab>
<ab  n="20"> in tempore illo quo adducam vos,/ et in tempore quo congregabo vos./ Dabo enim vos in nomen,/ et in laudem omnibus populis terr&#x00E6;,/ cum convertero captivitatem vestram coram oculis vestris,/ dicit Dominus.]</ab>
</div>
</div>

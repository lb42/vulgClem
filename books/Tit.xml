<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> Paulus servus Dei, Apostolus autem Jesu Christi secundum fidem electorum Dei, et agnitionem veritatis, qu&#x00E6; secundum pietatem est</ab>
<ab  n="2"> in spem vit&#x00E6; &#x00E6;tern&#x00E6;, quam promisit qui non mentitur, Deus, ante tempora s&#x00E6;cularia :</ab>
<ab  n="3"> manifestavit autem temporibus suis verbum suum in pr&#x00E6;dicatione, qu&#x00E6; credita est mihi secundum pr&#x00E6;ceptum Salvatoris nostri Dei :</ab>
<ab  n="4"> Tito dilecto filio secundum communem fidem, gratia, et pax a Deo Patre, et Christo Jesu Salvatore nostro.&#x00B6;</ab>
<ab  n="5"> Hujus rei gratia reliqui te Cret&#x00E6;, ut ea qu&#x00E6; desunt, corrigas, et constituas per civitates presbyteros, sicut et ego disposui tibi,</ab>
<ab  n="6"> si quis sine crimine est, unius uxoris vir, filios habens fideles, non in accusatione luxuri&#x00E6;, aut non subditos.</ab>
<ab  n="7"> Oportet enim episcopum sine crimine esse, sicut Dei dispensatorem : non superbum, non iracundum, non vinolentum, non percussorem, non turpis lucri cupidum :</ab>
<ab  n="8"> sed hospitalem, benignum, sobrium, justum, sanctum, continentem,</ab>
<ab  n="9"> amplectentem eum, qui secundum doctrinam est, fidelem sermonem : ut potens sit exhortari in doctrina sana, et eos qui contradicunt, arguere.&#x00B6;</ab>
<ab  n="10"> Sunt enim multi etiam inobedientes, vaniloqui, et seductores : maxime qui de circumcisione sunt :</ab>
<ab  n="11"> quos oportet redargui : qui universas domos subvertunt, docentes qu&#x00E6; non oportet, turpis lucri gratia.</ab>
<ab  n="12"> Dixit quidam ex illis, proprius ipsorum propheta : Cretenses semper mendaces, mal&#x00E6; besti&#x00E6;, ventres pigri.</ab>
<ab  n="13"> Testimonium hoc verum est. Quam ob causam increpa illos dure, ut sani sint in fide,</ab>
<ab  n="14"> non intendentes judaicis fabulis, et mandatis hominum, aversantium se a veritate.</ab>
<ab  n="15"> Omnia munda mundis : coinquinatis autem et infidelibus, nihil est mundum, sed inquinat&#x00E6; sunt eorum et mens et conscientia.</ab>
<ab  n="16"> Confitentur se nosse Deum, factis autem negant : cum sint abominati, et incredibiles, et ad omne opus bonum reprobi.</ab>
</div>
<div type="chap" n="2">
<ab  n="1"> Tu autem loquere qu&#x00E6; decent sanam doctrinam :</ab>
<ab  n="2"> senes ut sobrii sint, pudici, prudentes, sani in fide, in dilectione, in patientia :</ab>
<ab  n="3"> anus similiter in habitu sancto, non criminatrices, non multo vino servientes, bene docentes :</ab>
<ab  n="4"> ut prudentiam doceant adolescentulas, ut viros suos ament, filios suos diligant,</ab>
<ab  n="5"> prudentes, castas, sobrias, domus curam habentes, benignas, subditas viris suis, ut non blasphemetur verbum Dei.</ab>
<ab  n="6"> Juvenes similiter hortare ut sobrii sint.</ab>
<ab  n="7"> In omnibus teipsum pr&#x00E6;be exemplum bonorum operum, in doctrina, in integritate, in gravitate,</ab>
<ab  n="8"> verbum sanum, irreprehensibile : ut is qui ex adverso est, vereatur, nihil habens malum dicere de nobis.</ab>
<ab  n="9"> Servos dominis suis subditos esse, in omnibus placentes, non contradicentes,</ab>
<ab  n="10"> non fraudantes, sed in omnibus fidem bonam ostendentes : ut doctrinam Salvatoris nostri Dei ornent in omnibus.</ab>
<ab  n="11"> Apparuit enim gratia Dei Salvatoris nostri omnibus hominibus,</ab>
<ab  n="12"> erudiens nos, ut abnegantes impietatem, et s&#x00E6;cularia desideria, sobrie, et juste, et pie vivamus in hoc s&#x00E6;culo,</ab>
<ab  n="13"> exspectantes beatam spem, et adventum glori&#x00E6; magni Dei, et Salvatoris nostri Jesu Christi :</ab>
<ab  n="14"> qui dedit semetipsum pro nobis, ut nos redimeret ab omni iniquitate, et mundaret sibi populum acceptabilem, sectatorem bonorum operum.</ab>
<ab  n="15"> H&#x00E6;c loquere, et exhortare, et argue cum omni imperio. Nemo te contemnat.</ab>
</div>
<div type="chap" n="3">
<ab  n="1"> Admone illos principibus, et potestatibus subditos esse, dicto obedire, ad omne opus bonum paratos esse :</ab>
<ab  n="2"> neminem blasphemare, non litigiosos esse, sed modestos, omnem ostendentes mansuetudinem ad omnes homines.</ab>
<ab  n="3"> Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem.</ab>
<ab  n="4"> Cum autem benignitas et humanitas apparuit Salvatoris nostri Dei,</ab>
<ab  n="5"> non ex operibus justiti&#x00E6;, qu&#x00E6; fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</ab>
<ab  n="6"> quem effudit in nos abunde per Jesum Christum Salvatorem nostrum :</ab>
<ab  n="7"> ut justificati gratia ipsius, h&#x00E6;redes simus secundum spem vit&#x00E6; &#x00E6;tern&#x00E6;.</ab>
<ab  n="8"> Fidelis sermo est : et de his volo te confirmare : ut curent bonis operibus pr&#x00E6;esse qui credunt Deo. H&#x00E6;c sunt bona, et utilia hominibus.</ab>
<ab  n="9"> Stultas autem qu&#x00E6;stiones, et genealogias, et contentiones, et pugnas legis devita : sunt enim inutiles, et van&#x00E6;.</ab>
<ab  n="10"> H&#x00E6;reticum hominem post unam et secundam correptionem devita :</ab>
<ab  n="11"> sciens quia subversus est, qui ejusmodi est, et delinquit, cum sit proprio judicio condemnatus.&#x00B6;</ab>
<ab  n="12"> Cum misero ad te Artemam, aut Tychicum, festina ad me venire Nicopolim : ibi enim statui hiemare.</ab>
<ab  n="13"> Zenam legisperitum et Apollo sollicite pr&#x00E6;mitte, ut nihil illis desit.</ab>
<ab  n="14"> Discant autem et nostri bonis operibus pr&#x00E6;esse ad usus necessarios : ut non sint infructuosi.</ab>
<ab  n="15"> Salutant te qui mecum sunt omnes : saluta eos qui nos amant in fide. Gratia Dei cum omnibus vobis. Amen.</ab>
</div>
</div>

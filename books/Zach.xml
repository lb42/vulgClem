<div type="book" xmlns="http://www.tei-c.org/ns/1.0">
<div type="chap" n="1">
<ab  n="1"> In mense octavo, in anno secundo Darii regis, factum est verbum Domini ad Zachariam filium Barachi&#x00E6; filii Addo prophetam, dicens :</ab>
<ab  n="2"> Iratus est Dominus super patres vestros iracundia.</ab>
<ab  n="3"> Et dices ad eos : [H&#x00E6;c dicit Dominus exercituum :/ Convertimini ad me, ait Dominus exercituum,/ et convertar ad vos, dicit Dominus exercituum./</ab>
<ab  n="4"> Ne sitis sicut patres vestri,/ ad quos clamabant prophet&#x00E6; priores, dicentes :/ H&#x00E6;c dicit Dominus exercituum :/ Convertimini de viis vestris malis,/ et de cogitationibus vestris pessimis :/ et non audierunt, neque attenderunt ad me,/ dicit Dominus./</ab>
<ab  n="5"> Patres vestri, ubi sunt ?/ et prophet&#x00E6; numquid in sempiternum vivent ?/</ab>
<ab  n="6"> Verumtamen verba mea, et legitima mea,/ qu&#x00E6; mandavi servis meis prophetis,/ numquid non comprehenderunt patres vestros,/ et conversi sunt, et dixerunt :/ Sicut cogitavit Dominus exercituum facere nobis/ secundum vias nostras, et secundum adinventiones nostras,/ fecit nobis ?]&#x00B6;</ab>
<ab  n="7"> In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachi&#x00E6; filii Addo prophetam, dicens :</ab>
<ab  n="8"> Vidi per noctem, et ecce vir ascendens super equum rufum, et ipse stabat inter myrteta, qu&#x00E6; erant in profundo, et post eum equi rufi, varii, et albi.</ab>
<ab  n="9"> Et dixi : Quid sunt isti, domine mi ? Et dixit ad me angelus qui loquebatur in me : Ego ostendam tibi quid sint h&#x00E6;c.</ab>
<ab  n="10"> Et respondit vir qui stabat inter myrteta, et dixit : Isti sunt quos misit Dominus ut perambulent terram.</ab>
<ab  n="11"> Et responderunt angelo Domini, qui stabat inter myrteta, et dixerunt : Perambulavimus terram, et ecce omnis terra habitatur, et quiescit.</ab>
<ab  n="12"> Et respondit angelus Domini, et dixit : Domine exercituum, usquequo tu non misereberis Jerusalem, et urbium Juda, quibus iratus es ? iste jam septuagesimus annus est.</ab>
<ab  n="13"> Et respondit Dominus angelo qui loquebatur in me verba bona, verba consolatoria.</ab>
<ab  n="14"> Et dixit ad me angelus qui loquebatur in me : Clama, dicens : [H&#x00E6;c dicit Dominus exercituum :/ Zelatus sum Jerusalem et Sion zelo magno,/</ab>
<ab  n="15"> et ira magna ego irascor super gentes opulentas,/ quia ego iratus sum parum,/ ipsi vero adjuverunt in malum./</ab>
<ab  n="16"> Propterea h&#x00E6;c dicit Dominus :/ Revertar ad Jerusalem in misericordiis,/ et domus mea &#x00E6;dificabitur in ea, ait Dominus exercituum,/ et perpendiculum extendetur super Jerusalem.]</ab>
<ab  n="17"> Adhuc clama, dicens : [H&#x00E6;c dicit Dominus exercituum :/ Adhuc affluent civitates me&#x00E6; bonis,/ et consolabitur adhuc Dominus Sion, et eliget adhuc Jerusalem.]&#x00B6;</ab>
<ab  n="18"> Et levavi oculos meos, et vidi, et ecce quatuor cornua.</ab>
<ab  n="19"> Et dixi ad angelum qui loquebatur in me : Quid sunt h&#x00E6;c ? Et dixit ad me : H&#x00E6;c sunt cornua qu&#x00E6; ventilaverunt Judam, et Isra&#x00EB;l, et Jerusalem.</ab>
<ab  n="20"> Et ostendit mihi Dominus quatuor fabros.</ab>
<ab  n="21"> Et dixi : Quid isti veniunt facere ? Qui ait, dicens : H&#x00E6;c sunt cornua qu&#x00E6; ventilaverunt Judam per singulos viros, et nemo eorum levavit caput suum : et venerunt isti deterrere ea, ut dejiciant cornua gentium, qu&#x00E6; levaverunt cornu super terram Juda ut dispergerent eam.</ab>
</div>
<div type="chap" n="2">
<ab  n="1"> Et levavi oculos meos, et vidi, et ecce vir, et in manu ejus funiculus mensorum.</ab>
<ab  n="2"> Et dixi : Quo tu vadis ? Et dixit ad me : Ut metiar Jerusalem, et videam quanta sit latitudo ejus, et quanta longitudo ejus.</ab>
<ab  n="3"> Et ecce angelus qui loquebatur in me egrediebatur, et angelus alius egrediebatur in occursum ejus :</ab>
<ab  n="4"> et dixit ad eum : Curre, loquere ad puerum istum, dicens : Absque muro habitabitur Jerusalem, pr&#x00E6; multitudine hominum et jumentorum in medio ejus.</ab>
<ab  n="5"> Et ego ero ei, ait Dominus, murus ignis in circuitu, et in gloria ero in medio ejus.</ab>
<ab  n="6"> [O, o, fugite de terra aquilonis, dicit Dominus,/ quoniam in quatuor ventos c&#x00E6;li dispersi vos, dicit Dominus./</ab>
<ab  n="7"> O Sion ! fuge, qu&#x00E6; habitas apud filiam Babylonis :/</ab>
<ab  n="8"> quia h&#x00E6;c dicit Dominus exercituum :/ Post gloriam misit me ad gentes qu&#x00E6; spoliaverunt vos :/ qui enim tetigerit vos, tangit pupillam oculi mei :/</ab>
<ab  n="9"> quia ecce ego levo manum meam super eos,/ et erunt pr&#x00E6;d&#x00E6; his qui serviebant sibi :/ et cognoscetis quia Dominus exercituum misit me./</ab>
<ab  n="10"> Lauda et l&#x00E6;tare, filia Sion, quia ecce ego venio,/ et habitabo in medio tui, ait Dominus./</ab>
<ab  n="11"> Et applicabuntur gentes mult&#x00E6; ad Dominum in die illa,/ et erunt mihi in populum,/ et habitabo in medio tui :/ et scies quia Dominus exercituum misit me ad te./</ab>
<ab  n="12"> Et possidebit Dominus Judam partem suam in terra sanctificata,/ et eliget adhuc Jerusalem./</ab>
<ab  n="13"> Sileat omnis caro a facie Domini,/ quia consurrexit de habitaculo sancto suo.]</ab>
</div>
<div type="chap" n="3">
<ab  n="1"> Et ostendit mihi Dominus Jesum sacerdotem magnum, stantem coram angelo Domini : et Satan stabat a dextris ejus ut adversaretur ei.</ab>
<ab  n="2"> Et dixit Dominus ad Satan : Increpet Dominus in te, Satan ! et increpet Dominus in te, qui elegit Jerusalem ! numquid non iste torris est erutus de igne ?</ab>
<ab  n="3"> Et Jesus erat indutus vestibus sordidis, et stabat ante faciem angeli.</ab>
<ab  n="4"> Qui respondit, et ait ad eos qui stabant coram se, dicens : Auferte vestimenta sordida ab eo. Et dixit ad eum : Ecce abstuli a te iniquitatem tuam, et indui te mutatoriis.</ab>
<ab  n="5"> Et dixit : Ponite cidarim mundam super caput ejus. Et posuerunt cidarim mundam super caput ejus, et induerunt eum vestibus : et angelus Domini stabat.</ab>
<ab  n="6"> Et contestabatur angelus Domini Jesum, dicens :</ab>
<ab  n="7"> [H&#x00E6;c dicit Dominus exercituum :/ Si in viis meis ambulaveris,/ et custodiam meam custodieris,/ tu quoque judicabis domum meam,/ et custodies atria mea,/ et dabo tibi ambulantes de his qui nunc hic assistunt./</ab>
<ab  n="8"> Audi, Jesu sacerdos magne,/ tu et amici tui, qui habitant coram te,/ quia viri portendentes sunt :/ ecce enim ego adducam servum meum Orientem./</ab>
<ab  n="9"> Quia ecce lapis quem dedi coram Jesu :/ super lapidem unum septem oculi sunt :/ ecce ego c&#x00E6;labo sculpturam ejus, ait Dominus exercituum,/ et auferam iniquitatem terr&#x00E6; illius in die una./</ab>
<ab  n="10"> In die illa, dicit Dominus exercituum,/ vocabit vir amicum suum subter vitem et subter ficum.]</ab>
</div>
<div type="chap" n="4">
<ab  n="1"> Et reversus est angelus qui loquebatur in me, et suscitavit me quasi virum qui suscitatur de somno suo.</ab>
<ab  n="2"> Et dixit ad me : Quid tu vides ? Et dixi : Vidi, et ecce candelabrum aureum totum, et lampas ejus super caput ipsius, et septem lucern&#x00E6; ejus super illud, et septem infusoria lucernis qu&#x00E6; erant super caput ejus.</ab>
<ab  n="3"> Et du&#x00E6; oliv&#x00E6; super illud : una a dextris lampadis, et una a sinistris ejus.</ab>
<ab  n="4"> Et respondi, et aio ad angelum qui loquebatur in me, dicens : Quid sunt h&#x00E6;c, domine mi ?</ab>
<ab  n="5"> Et respondit angelus qui loquebatur in me, et dixit ad me : Numquid nescis quid sunt h&#x00E6;c ? Et dixi : Non, domine mi.</ab>
<ab  n="6"> Et respondit, et ait ad me, dicens : Hoc est verbum Domini ad Zorobabel, dicens : Non in exercitu, nec in robore, sed in spiritu meo, dicit Dominus exercituum.</ab>
<ab  n="7"> Quis tu, mons magne, coram Zorobabel ? In planum : et educet lapidem primarium, et ex&#x00E6;quabit gratiam grati&#x00E6; ejus.</ab>
<ab  n="8"> Et factum est verbum Domini ad me, dicens :</ab>
<ab  n="9"> Manus Zorobabel fundaverunt domum istam, et manus ejus perficient eam : et scietis quia Dominus exercituum misit me ad vos.</ab>
<ab  n="10"> Quis enim despexit dies parvos ? Et l&#x00E6;tabuntur, et videbunt lapidem stanneum in manu Zorobabel. Septem isti oculi sunt Domini, qui discurrunt in universam terram.</ab>
<ab  n="11"> Et respondi, et dixi ad eum : Quid sunt du&#x00E6; oliv&#x00E6; ist&#x00E6;, ad dexteram candelabri, et ad sinistram ejus ?</ab>
<ab  n="12"> Et respondi secundo, et dixi ad eum : Quid sunt du&#x00E6; spic&#x00E6; olivarum qu&#x00E6; sunt juxta duo rostra aurea in quibus sunt suffusoria ex auro ?</ab>
<ab  n="13"> Et ait ad me, dicens : Numquid nescis quid sunt h&#x00E6;c ? Et dixi : Non, domine mi.</ab>
<ab  n="14"> Et dixit : Isti sunt duo filii olei, qui assistunt Dominatori univers&#x00E6; terr&#x00E6;.</ab>
</div>
<div type="chap" n="5">
<ab  n="1"> Et conversus sum, et levavi oculos meos, et vidi, et ecce volumen volans.</ab>
<ab  n="2"> Et dixit ad me : Quid tu vides ? Et dixi : Ego video volumen volans : longitudo ejus viginti cubitorum, et latitudo ejus decem cubitorum.</ab>
<ab  n="3"> Et dixit ad me : H&#x00E6;c est maledictio qu&#x00E6; egreditur super faciem omnis terr&#x00E6; : quia omnis fur, sicut ibi scriptum est, judicabitur, et omnis jurans ex hoc similiter judicabitur.</ab>
<ab  n="4"> Educam illud, dicit Dominus exercituum : et veniet ad domum furis, et ad domum jurantis in nomine meo mendaciter : et commorabitur in medio domus ejus, et consumet eam, et ligna ejus, et lapides ejus.&#x00B6;</ab>
<ab  n="5"> Et egressus est angelus qui loquebatur in me, et dixit ad me : Leva oculos tuos, et vide quid est hoc quod egreditur.</ab>
<ab  n="6"> Et dixi : Quidnam est ? Et ait : H&#x00E6;c est amphora egrediens. Et dixit : H&#x00E6;c est oculus eorum in universa terra.</ab>
<ab  n="7"> Et ecce talentum plumbi portabatur, et ecce mulier una sedens in medio amphor&#x00E6;.</ab>
<ab  n="8"> Et dixit : H&#x00E6;c est impietas. Et projecit eam in medio amphor&#x00E6;, et misit massam plumbeam in os ejus.</ab>
<ab  n="9"> Et levavi oculos meos, et vidi : et ecce du&#x00E6; mulieres egredientes : et spiritus in alis earum, et habebant alas quasi alas milvi, et levaverunt amphoram inter terram et c&#x00E6;lum.</ab>
<ab  n="10"> Et dixi ad angelum qui loquebatur in me : Quo ist&#x00E6; deferunt amphoram ?</ab>
<ab  n="11"> Et dixit ad me : Ut &#x00E6;dificetur ei domus in terra Sennaar, et stabiliatur, et ponatur ibi super basem suam.</ab>
</div>
<div type="chap" n="6">
<ab  n="1"> Et conversus sum, et levavi oculos meos, et vidi : et ecce quatuor quadrig&#x00E6; egredientes de medio duorum montium : et montes, montes &#x00E6;rei.</ab>
<ab  n="2"> In quadriga prima equi rufi, et in quadriga secunda equi nigri,</ab>
<ab  n="3"> et in quadriga tertia equi albi, et in quadriga quarta equi varii et fortes.</ab>
<ab  n="4"> Et respondi, et dixi ad angelum qui loquebatur in me : Quid sunt h&#x00E6;c, domine mi ?</ab>
<ab  n="5"> Et respondit angelus, et ait ad me : Isti sunt quatuor venti c&#x00E6;li, qui egrediuntur ut stent coram Dominatore omnis terr&#x00E6;.</ab>
<ab  n="6"> In qua erant equi nigri, egrediebantur in terram aquilonis : et albi egressi sunt post eos, et varii egressi sunt ad terram austri.</ab>
<ab  n="7"> Qui autem erant robustissimi, exierunt, et qu&#x00E6;rebant ire et discurrere per omnem terram. Et dixit : Ite, perambulate terram : et perambulaverunt terram.</ab>
<ab  n="8"> Et vocavit me, et locutus est ad me, dicens : Ecce qui egrediuntur in terram aquilonis, requiescere fecerunt spiritum meum in terra aquilonis.&#x00B6;</ab>
<ab  n="9"> Et factum est verbum Domini ad me, dicens :</ab>
<ab  n="10"> Sume a transmigratione, ab Holdai, et a Tobia, et ab Idaia : et venies tu in die illa, et intrabis domum Josi&#x00E6; filii Sophoni&#x00E6;, qui venerunt de Babylone.</ab>
<ab  n="11"> Et sumes aurum et argentum, et facies coronas, et pones in capite Jesu filii Josedec, sacerdotis magni :</ab>
<ab  n="12"> et loqueris ad eum, dicens : H&#x00E6;c ait Dominus exercituum, dicens : Ecce vir, Oriens nomen ejus, et subter eum orietur, et &#x00E6;dificabit templum Domino.</ab>
<ab  n="13"> Et ipse exstruet templum Domino : et ipse portabit gloriam, et sedebit, et dominabitur super solio suo : et erit sacerdos super solio suo, et consilium pacis erit inter illos duos.</ab>
<ab  n="14"> Et coron&#x00E6; erunt Helem, et Tobi&#x00E6;, et Idai&#x00E6;, et Hem filio Sophoni&#x00E6;, memoriale in templo Domini.</ab>
<ab  n="15"> Et qui procul sunt, venient, et &#x00E6;dificabunt in templo Domini : et scietis quia Dominus exercituum misit me ad vos. Erit autem hoc, si auditu audieritis vocem Domini Dei vestri.</ab>
</div>
<div type="chap" n="7">
<ab  n="1"> Et factum est in anno quarto Darii regis, factum est verbum Domini ad Zachariam, in quarta mensis noni, qui est Casleu.</ab>
<ab  n="2"> Et miserunt ad domum Dei Sarasar et Rogommelech, et viri qui erant cum eo, ad deprecandam faciem Domini :</ab>
<ab  n="3"> ut dicerent sacerdotibus domus Domini exercituum, et prophetis, loquentes : Numquid flendum est mihi in quinto mense, vel sanctificare me debeo, sicut jam feci multis annis ?</ab>
<ab  n="4"> Et factum est verbum Domini exercituum ad me, dicens :</ab>
<ab  n="5"> Loquere ad omnem populum terr&#x00E6;, et ad sacerdotes, dicens : Cum jejunaretis, et plangeretis in quinto et septimo per hos septuaginta annos, numquid jejunium jejunastis mihi ?</ab>
<ab  n="6"> et cum comedistis et bibistis, numquid non vobis comedistis et vobismetipsis bibistis ?</ab>
<ab  n="7"> numquid non sunt verba qu&#x00E6; locutus est Dominus in manu prophetarum priorum, cum adhuc Jerusalem habitaretur ut esset opulenta, ipsa et urbes in circuitu ejus, et ad austrum, et in campestribus habitaretur ?</ab>
<ab  n="8"> Et factum est verbum Domini ad Zachariam, dicens :</ab>
<ab  n="9"> H&#x00E6;c ait Dominus exercituum, dicens : Judicium verum judicate, et misericordiam et miserationes facite, unusquisque cum fratre suo.</ab>
<ab  n="10"> Et viduam, et pupillum, et advenam, et pauperem nolite calumniari : et malum vir fratri suo non cogitet in corde suo.</ab>
<ab  n="11"> Et noluerunt attendere, et averterunt scapulam recedentem, et aures suas aggravaverunt ne audirent.</ab>
<ab  n="12"> Et cor suum posuerunt ut adamantem, ne audirent legem, et verba qu&#x00E6; misit Dominus exercituum in spiritu suo per manum prophetarum priorum : et facta est indignatio magna a Domino exercituum.</ab>
<ab  n="13"> Et factum est sicut locutus est, et non audierunt : sic clamabunt et non exaudiam, dicit Dominus exercituum.</ab>
<ab  n="14"> Et dispersi eos per omnia regna qu&#x00E6; nesciunt : et terra desolata est ab eis, eo quod non esset transiens et revertens : et posuerunt terram desiderabilem in desertum.</ab>
</div>
<div type="chap" n="8">
<ab  n="1"> Et factum est verbum Domini exercituum, dicens :</ab>
<ab  n="2"> H&#x00E6;c dicit Dominus exercituum : Zelatus sum Sion zelo magno, et indignatione magna zelatus sum eam.</ab>
<ab  n="3"> H&#x00E6;c dicit Dominus exercituum : Reversus sum ad Sion, et habitabo in medio Jerusalem : et vocabitur Jerusalem civitas veritatis, et mons Domini exercituum mons sanctificatus.</ab>
<ab  n="4"> H&#x00E6;c dicit Dominus exercituum : Adhuc habitabunt senes et anus in plateis Jerusalem, et viri baculus in manu ejus pr&#x00E6; multitudine dierum.</ab>
<ab  n="5"> Et plate&#x00E6; civitatis complebuntur infantibus et puellis, ludentibus in plateis ejus.</ab>
<ab  n="6"> H&#x00E6;c dicit Dominus exercituum : Si videbitur difficile in oculis reliquiarum populi hujus in diebus illis, numquid in oculis meis difficile erit ? dicit Dominus exercituum.</ab>
<ab  n="7"> H&#x00E6;c dicit Dominus exercituum : Ecce ego salvabo populum meum de terra orientis et de terra occasus solis.</ab>
<ab  n="8"> Et adducam eos, et habitabunt in medio Jerusalem : et erunt mihi in populum, et ego ero eis in Deum, in veritate et in justitia.&#x00B6;</ab>
<ab  n="9"> H&#x00E6;c dicit Dominus exercituum : Confortentur manus vestr&#x00E6;, qui auditis in his diebus sermones istos per os prophetarum, in die qua fundata est domus Domini exercituum, ut templum &#x00E6;dificaretur.</ab>
<ab  n="10"> Siquidem ante dies illos merces hominum non erat, nec merces jumentorum erat : neque intro&#x00EB;unti, neque exeunti erat pax pr&#x00E6; tribulatione : et dimisi omnes homines, unumquemque contra proximum suum.</ab>
<ab  n="11"> Nunc autem non juxta dies priores ego faciam reliquiis populi hujus, dicit Dominus exercituum,</ab>
<ab  n="12"> sed semen pacis erit : vinea dabit fructum suum, et terra dabit germen suum, et c&#x00E6;li dabunt rorem suum : et possidere faciam reliquias populi hujus universa h&#x00E6;c.</ab>
<ab  n="13"> Et erit : sicut eratis maledictio in gentibus, domus Juda et domus Isra&#x00EB;l, sic salvabo vos, et eritis benedictio. Nolite timere ; confortentur manus vestr&#x00E6;.</ab>
<ab  n="14"> Quia h&#x00E6;c dicit Dominus exercituum : Sicut cogitavi ut affligerem vos, cum ad iracundiam provocassent patres vestri me, dicit Dominus,</ab>
<ab  n="15"> et non sum misertus : sic conversus cogitavi, in diebus istis, ut benefaciam domui Juda et Jerusalem. Nolite timere.</ab>
<ab  n="16"> H&#x00E6;c sunt ergo verba qu&#x00E6; facietis : loquimini veritatem unusquisque cum proximo suo : veritatem et judicium pacis judicate in portis vestris.</ab>
<ab  n="17"> Et unusquisque malum contra amicum suum ne cogitetis in cordibus vestris, et juramentum mendax ne diligatis : omnia enim h&#x00E6;c sunt qu&#x00E6; odi, dicit Dominus.&#x00B6;</ab>
<ab  n="18"> Et factum est verbum Domini exercituum ad me, dicens :</ab>
<ab  n="19"> H&#x00E6;c dicit Dominus exercituum : Jejunium quarti, et jejunium quinti, et jejunium septimi, et jejunium decimi erit domui Juda in gaudium et l&#x00E6;titiam et in solemnitates pr&#x00E6;claras. Veritatem tantum et pacem diligite.</ab>
<ab  n="20"> H&#x00E6;c dicit Dominus exercituum, usquequo veniant populi et habitent in civitatibus multis :</ab>
<ab  n="21"> et vadant habitatores, unus ad alterum, dicentes : Eamus, et deprecemur faciem Domini, et qu&#x00E6;ramus Dominum exercituum : vadam etiam ego.</ab>
<ab  n="22"> Et venient populi multi, et gentes robust&#x00E6;, ad qu&#x00E6;rendum Dominum exercituum in Jerusalem, et deprecandam faciem Domini.</ab>
<ab  n="23"> H&#x00E6;c dicit Dominus exercituum : In diebus illis, in quibus apprehendent decem homines ex omnibus linguis gentium, et apprehendent fimbriam viri Jud&#x00E6;i, dicentes : Ibimus vobiscum : audivimus enim quoniam Deus vobiscum est.</ab>
</div>
<div type="chap" n="9">
<ab  n="1"> [Onus verbi Domini in terra Hadrach/ et Damasci requiei ejus,/ quia Domini est oculus hominis et omnium tribuum Isra&#x00EB;l./</ab>
<ab  n="2"> Emath quoque in terminis ejus, et Tyrus, et Sidon :/ assumpserunt quippe sibi sapientiam valde./</ab>
<ab  n="3"> Et &#x00E6;dificavit Tyrus munitionem suam,/ et coacervavit argentum quasi humum,/ et aurum ut lutum platearum./</ab>
<ab  n="4"> Ecce Dominus possidebit eam :/ et percutiet in mari fortitudinem ejus,/ et h&#x00E6;c igni devorabitur./</ab>
<ab  n="5"> Videbit Ascalon, et timebit,/ et Gaza, et dolebit nimis,/ et Accaron, quoniam confusa est spes ejus :/ et peribit rex de Gaza,/ et Ascalon non habitabitur./</ab>
<ab  n="6"> Et sedebit separator in Azoto,/ et disperdam superbiam Philisthinorum./</ab>
<ab  n="7"> Et auferam sanguinem ejus de ore ejus,/ et abominationes ejus de medio dentium ejus :/ et relinquetur etiam ipse Deo nostro,/ et erit quasi dux in Juda,/ et Accaron quasi Jebus&#x00E6;us./</ab>
<ab  n="8"> Et circumdabo domum meam/ ex his qui militant mihi euntes et revertentes :/ et non transibit super eos ultra exactor,/ quia nunc vidi in oculis meis.]&#x00B6;</ab>
<ab  n="9"> [Exsulta satis, filia Sion ;/ jubila, filia Jerusalem :/ ecce rex tuus veniet tibi justus, et salvator :/ ipse pauper, et ascendens super asinam/ et super pullum filium asin&#x00E6;./</ab>
<ab  n="10"> Et disperdam quadrigam ex Ephraim,/ et equum de Jerusalem,/ et dissipabitur arcus belli :/ et loquetur pacem gentibus,/ et potestas ejus a mari usque ad mare,/ et a fluminibus usque ad fines terr&#x00E6;./</ab>
<ab  n="11"> Tu quoque in sanguine testamenti tui/ emisisti vinctos tuos de lacu in quo non est aqua./</ab>
<ab  n="12"> Convertimini ad munitionem, vincti spei :/ hodie quoque annuntians duplicia reddam tibi./</ab>
<ab  n="13"> Quoniam extendi mihi Judam quasi arcum :/ implevi Ephraim :/ et suscitabo filios tuos, Sion,/ super filios tuos, Gr&#x00E6;cia :/ et ponam te quasi gladium fortium./</ab>
<ab  n="14"> Et Dominus Deus super eos videbitur,/ et exibit ut fulgur jaculum ejus :/ et Dominus Deus in tuba canet,/ et vadet in turbine austri./</ab>
<ab  n="15"> Dominus exercituum proteget eos :/ et devorabunt, et subjicient lapidibus fund&#x00E6; :/ et bibentes inebriabuntur quasi a vino,/ et replebuntur ut phial&#x00E6;,/ et quasi cornua altaris./</ab>
<ab  n="16"> Et salvabit eos Dominus Deus eorum in die illa,/ ut gregem populi sui,/ quia lapides sancti elevabuntur super terram ejus./</ab>
<ab  n="17"> Quid enim bonum ejus est,/ et quid pulchrum ejus,/ nisi frumentum electorum,/ et vinum germinans virgines ?]</ab>
</div>
<div type="chap" n="10">
<ab  n="1"> [Petite a Domino pluviam in tempore serotino,/ et Dominus faciet nives :/ et pluviam imbris dabit eis,/ singulis herbam in agro./</ab>
<ab  n="2"> Quia simulacra locuta sunt inutile,/ et divini viderunt mendacium :/ et somniatores locuti sunt frustra,/ vane consolabantur :/ idcirco abducti sunt quasi grex :/ affligentur, quia non est eis pastor./</ab>
<ab  n="3"> Super pastores iratus est furor meus,/ et super hircos visitabo :/ quia visitavit Dominus exercituum gregem suum, domum Juda,/ et posuit eos quasi equum glori&#x00E6; su&#x00E6; in bello./</ab>
<ab  n="4"> Ex ipso angulus, ex ipso paxillus,/ ex ipso arcus pr&#x00E6;lii,/ ex ipso egredietur omnis exactor simul./</ab>
<ab  n="5"> Et erunt quasi fortes conculcantes lutum viarum in pr&#x00E6;lio,/ et bellabunt, quia Dominus cum eis :/ et confundentur ascensores equorum./</ab>
<ab  n="6"> Et confortabo domum Juda,/ et domum Joseph salvabo :/ et convertam eos, quia miserebor eorum :/ et erunt sicut fuerunt quando non projeceram eos :/ ego enim Dominus Deus eorum, et exaudiam eos./</ab>
<ab  n="7"> Et erunt quasi fortes Ephraim,/ et l&#x00E6;tabitur cor eorum quasi a vino :/ et filii eorum videbunt, et l&#x00E6;tabuntur,/ et exsultabit cor eorum in Domino./</ab>
<ab  n="8"> Sibilabo eis, et congregabo illos,/ quia redemi eos :/ et multiplicabo eos sicut ante fuerant multiplicati./</ab>
<ab  n="9"> Et seminabo eos in populis,/ et de longe recordabuntur mei :/ et vivent cum filiis suis, et revertentur./</ab>
<ab  n="10"> Et reducam eos de terra &#x00C6;gypti,/ et de Assyriis congregabo eos,/ et ad terram Galaad et Libani adducam eos,/ et non invenietur eis locus :/</ab>
<ab  n="11"> et transibit in maris freto,/ et percutiet in mari fluctus,/ et confundentur omnia profunda fluminis :/ et humiliabitur superbia Assur,/ et sceptrum &#x00C6;gypti recedet./</ab>
<ab  n="12"> Confortabo eos in Domino,/ et in nomine ejus ambulabunt, dicit Dominus.]</ab>
</div>
<div type="chap" n="11">
<ab  n="1"> [Aperi, Libane, portas tuas,/ et comedat ignis cedros tuas./</ab>
<ab  n="2"> Ulula, abies, quia cecidit cedrus,/ quoniam magnifici vastati sunt :/ ululate, quercus Basan,/ quoniam succisus est saltus munitus./</ab>
<ab  n="3"> Vox ululatus pastorum,/ quia vastata est magnificentia eorum :/ vox rugitus leonum,/ quoniam vastata est superbia Jordanis.]&#x00B6;</ab>
<ab  n="4"> H&#x00E6;c dicit Dominus Deus meus : Pasce pecora occisionis,</ab>
<ab  n="5"> qu&#x00E6; qui possederant occidebant, et non dolebant, et vendebant ea, dicentes : Benedictus Dominus ! divites facti sumus : et pastores eorum non parcebant eis.</ab>
<ab  n="6"> Et ego non parcam ultra super habitantes terram, dicit Dominus : ecce ego tradam homines, unumquemque in manu proximi sui, et in manu regis sui : et concident terram, et non eruam de manu eorum.</ab>
<ab  n="7"> Et pascam pecus occisionis propter hoc, o pauperes gregis ! et assumpsi mihi duas virgas : unam vocavi Decorem, et alteram vocavi Funiculum : et pavi gregem.</ab>
<ab  n="8"> Et succidi tres pastores in mense uno, et contracta est anima mea in eis, siquidem et anima eorum variavit in me.</ab>
<ab  n="9"> Et dixi : Non pascam vos : quod moritur, moriatur, et quod succiditur, succidatur : et reliqui devorent unusquisque carnem proximi sui.</ab>
<ab  n="10"> Et tuli virgam meam qu&#x00E6; vocabatur Decus, et abscidi eam, ut irritum facerem f&#x0153;dus meum quod percussi cum omnibus populis.</ab>
<ab  n="11"> Et in irritum deductum est in die illa : et cognoverunt sic pauperes gregis, qui custodiunt mihi, quia verbum Domini est.</ab>
<ab  n="12"> Et dixi ad eos : Si bonum est in oculis vestris, afferte mercedem meam : et si non, quiescite. Et appenderunt mercedem meam triginta argenteos.</ab>
<ab  n="13"> Et dixit Dominus ad me : Projice illud ad statuarium, decorum pretium quo appretiatus sum ab eis. Et tuli triginta argenteos, et projeci illos in domum Domini, ad statuarium.</ab>
<ab  n="14"> Et pr&#x00E6;cidi virgam meam secundam, qu&#x00E6; appellabatur Funiculus, ut dissolverem germanitatem inter Judam et Isra&#x00EB;l.</ab>
<ab  n="15"> Et dixit Dominus ad me : Adhuc sume tibi vasa pastoris stulti.</ab>
<ab  n="16"> Quia ecce ego suscitabo pastorem in terra, qui derelicta non visitabit, dispersum non qu&#x00E6;ret, et contritum non sanabit, et id quod stat non enutriet, et carnes pinguium comedet, et ungulas eorum dissolvet.</ab>
<ab  n="17"> O pastor, et idolum derelinquens gregem : gladius super brachium ejus, et super oculum dextrum ejus : brachium ejus ariditate siccabitur, et oculus dexter ejus tenebrescens obscurabitur.</ab>
</div>
<div type="chap" n="12">
<ab  n="1"> Onus verbi Domini super Isra&#x00EB;l. [Dicit Dominus extendens c&#x00E6;lum, et fundans terram,/ et fingens spiritum hominis in eo :/</ab>
<ab  n="2"> Ecce ego ponam Jerusalem superliminare crapul&#x00E6;/ omnibus populis in circuitu :/ sed et Juda erit in obsidione contra Jerusalem./</ab>
<ab  n="3"> Et erit : in die illa ponam Jerusalem lapidem oneris cunctis populis :/ omnes qui levabunt eam concisione lacerabuntur,/ et colligentur adversus eam omnia regna terr&#x00E6;./</ab>
<ab  n="4"> In die illa, dicit Dominus,/ percutiam omnem equum in stuporem,/ et ascensorem ejus in amentiam :/ et super domum Juda aperiam oculos meos,/ et omnem equum populorum percutiam c&#x00E6;citate./</ab>
<ab  n="5"> Et dicent duces Juda in corde suo :/ Confortentur mihi habitatores Jerusalem/ in Domino exercituum, Deo eorum !/</ab>
<ab  n="6"> In die illa ponam duces Juda/ sicut caminum ignis in lignis,/ et sicut facem ignis in f&#x0153;no :/ et devorabunt ad dexteram et ad sinistram omnes populos in circuitu,/ et habitabitur Jerusalem rursus in loco suo in Jerusalem./</ab>
<ab  n="7"> Et salvabit Dominus tabernacula Juda, sicut in principio,/ ut non magnifice glorietur domus David,/ et gloria habitantium Jerusalem contra Judam./</ab>
<ab  n="8"> In die illa proteget Dominus habitatores Jerusalem :/ et erit qui offenderit ex eis in die illa quasi David,/ et domus David quasi Dei,/ sicut angelus Domini in conspectu eorum.]&#x00B6;</ab>
<ab  n="9"> [Et erit in die illa :/ qu&#x00E6;ram conterere omnes gentes qu&#x00E6; veniunt contra Jerusalem./</ab>
<ab  n="10"> Et effundam super domum David/ et super habitatores Jerusalem/ spiritum grati&#x00E6; et precum :/ et aspicient ad me quem confixerunt,/ et plangent eum planctu quasi super unigenitum,/ et dolebunt super eum,/ ut doleri solet in morte primogeniti./</ab>
<ab  n="11"> In die illa, magnus erit planctus in Jerusalem,/ sicut planctus Adadremmon in campo Mageddon./</ab>
<ab  n="12"> Et planget terra : famili&#x00E6; et famili&#x00E6; seorsum :/ famili&#x00E6; domus David seorsum, et mulieres eorum seorsum :/</ab>
<ab  n="13"> famili&#x00E6; domus Nathan seorsum, et mulieres eorum seorsum :/ famili&#x00E6; domus Levi seorsum, et mulieres eorum seorsum :/ famili&#x00E6; Semei seorsum, et mulieres eorum seorsum :/</ab>
<ab  n="14"> omnes famili&#x00E6; reliqu&#x00E6;,/ famili&#x00E6; et famili&#x00E6; seorsum, et mulieres eorum seorsum.]</ab>
</div>
<div type="chap" n="13">
<ab  n="1"> [In die illa erit fons patens domui David et habitantibus Jerusalem,/ in ablutionem peccatoris et menstruat&#x00E6;./</ab>
<ab  n="2"> Et erit in die illa, dicit Dominus exercituum :/ disperdam nomina idolorum de terra,/ et non memorabuntur ultra :/ et pseudoprophetas, et spiritum immundum auferam de terra./</ab>
<ab  n="3"> Et erit : cum prophetaverit quispiam ultra,/ dicent ei pater ejus et mater ejus, qui genuerunt eum :/ Non vives, quia mendacium locutus es in nomine Domini :/ et configent eum pater ejus et mater ejus, genitores ejus,/ cum prophetaverit./</ab>
<ab  n="4"> Et erit : in die illa confundentur prophet&#x00E6;,/ unusquisque ex visione sua cum prophetaverit :/ nec operientur pallio saccino, ut mentiantur :/</ab>
<ab  n="5"> sed dicet : Non sum propheta :/ homo agricola ego sum,/ quoniam Adam exemplum meum ab adolescentia mea./</ab>
<ab  n="6"> Et dicetur ei : Quid sunt plag&#x00E6; ist&#x00E6; in medio manuum tuarum ?/ Et dicet : His plagatus sum in domo eorum qui diligebant me.]&#x00B6;</ab>
<ab  n="7"> Framea, suscitare super pastorem meum, et super virum coh&#x00E6;rentem mihi, dicit Dominus exercituum : percute pastorem, et dispergentur oves : et convertam manum meam ad parvulos.</ab>
<ab  n="8"> Et erunt in omni terra, dicit Dominus : partes du&#x00E6; in ea dispergentur, et deficient : et tertia pars relinquetur in ea.</ab>
<ab  n="9"> Et ducam tertiam partem per ignem, et uram eos sicut uritur argentum, et probabo eos sicut probatur aurum. Ipse vocabit nomen meum, et ego exaudiam eum. Dicam : Populus meus es : et ipse dicet : Dominus Deus meus.</ab>
</div>
<div type="chap" n="14">
<ab  n="1"> Ecce venient dies Domini, et dividentur spolia tua in medio tui.</ab>
<ab  n="2"> Et congregabo omnes gentes ad Jerusalem in pr&#x00E6;lium : et capietur civitas, et vastabuntur domus, et mulieres violabuntur : et egredietur media pars civitatis in captivitatem, et reliquum populi non auferetur ex urbe.</ab>
<ab  n="3"> Et egredietur Dominus, et pr&#x00E6;liabitur contra gentes illas, sicut pr&#x00E6;liatus est in die certaminis.</ab>
<ab  n="4"> Et stabunt pedes ejus in die illa super montem Olivarum, qui est contra Jerusalem ad orientem : et scindetur mons Olivarum ex media parte sui ad orientem et ad occidentem, pr&#x00E6;rupto grandi valde : et separabitur medium montis ad aquilonem, et medium ejus ad meridiem.</ab>
<ab  n="5"> Et fugietis ad vallem montium eorum, quoniam conjungetur vallis montium usque ad proximum : et fugietis sicut fugistis a facie terr&#x00E6;motus in diebus Ozi&#x00E6; regis Juda : et veniet Dominus Deus meus, omnesque sancti cum eo.</ab>
<ab  n="6"> Et erit in die illa : non erit lux, sed frigus et gelu.</ab>
<ab  n="7"> Et erit dies una qu&#x00E6; nota est Domino, non dies neque nox : et in tempore vesperi erit lux.</ab>
<ab  n="8"> Et erit in die illa : exibunt aqu&#x00E6; viv&#x00E6; de Jerusalem : medium earum ad mare orientale, et medium earum ad mare novissimum : in &#x00E6;state et in hieme erunt.</ab>
<ab  n="9"> Et erit Dominus rex super omnem terram : in die illa erit Dominus unus, et erit nomen ejus unum.</ab>
<ab  n="10"> Et revertetur omnis terra usque ad desertum, de colle Remmon ad austrum Jerusalem : et exaltabitur, et habitabit in loco suo, a porta Benjamin usque ad locum port&#x00E6; prioris, et usque ad portam angulorum, et a turre Hananeel usque ad torcularia regis.</ab>
<ab  n="11"> Et habitabunt in ea, et anathema non erit amplius, sed sedebit Jerusalem secura.&#x00B6;</ab>
<ab  n="12"> Et h&#x00E6;c erit plaga qua percutiet Dominus omnes gentes qu&#x00E6; pugnaverunt adversus Jerusalem : tabescet caro uniuscujusque stantis super pedes suos : et oculi ejus contabescent in foraminibus suis, et lingua eorum contabescet in ore suo.</ab>
<ab  n="13"> In die illa erit tumultus Domini magnus in eis : et apprehendet vir manum proximi sui, et conseretur manus ejus super manum proximi sui.</ab>
<ab  n="14"> Sed et Judas pugnabit adversus Jerusalem : et congregabuntur diviti&#x00E6; omnium gentium in circuitu, aurum, et argentum, et vestes mult&#x00E6; satis.</ab>
<ab  n="15"> Et sic erit ruina equi, et muli, et cameli, et asini, et omnium jumentorum qu&#x00E6; fuerint in castris illis, sicut ruina h&#x00E6;c.</ab>
<ab  n="16"> Et omnes qui reliqui fuerint de universis gentibus qu&#x00E6; venerunt contra Jerusalem, ascendent ab anno in annum ut adorent regem, Dominum exercituum, et celebrent festivitatem tabernaculorum.</ab>
<ab  n="17"> Et erit : qui non ascenderit de familiis terr&#x00E6; ad Jerusalem ut adoret regem, Dominum exercituum, non erit super eos imber.</ab>
<ab  n="18"> Quod etsi familia &#x00C6;gypti non ascenderit et non venerit, nec super eos erit : sed erit ruina, qua percutiet Dominus omnes gentes qu&#x00E6; non ascenderint ad celebrandam festivitatem tabernaculorum.</ab>
<ab  n="19"> Hoc erit peccatum &#x00C6;gypti, et hoc peccatum omnium gentium qu&#x00E6; non ascenderint ad celebrandam festivitatem tabernaculorum.</ab>
<ab  n="20"> In die illa, erit quod super frenum equi est, sanctum Domino : et erunt lebetes in domo Domini quasi phial&#x00E6; coram altari.</ab>
<ab  n="21"> Et erit omnis lebes in Jerusalem et in Juda sanctificatus Domino exercituum : et venient omnes immolantes, et sument ex eis, et coquent in eis : et non erit mercator ultra in domo Domini exercituum in die illo.</ab>
</div>
</div>
